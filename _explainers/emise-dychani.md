---
layout:      explainer
title:       "Jak ovlivňuje dýchání člověka, živočichů a rostlin koncentrace CO<sub>2</sub> v atmosféře? (neveřejné)"
slug:        "emise-dychani"
published:   2021-01-15
author:      "Ondráš Přibyla"
weight:      74
# tags-scopes: [ svet ]
# tags-topics: [ emise ]
sitemap:     false
cover-source-text: "Unsplash, dan carlson"
cover-source-url: "https://unsplash.com/photos/G86MS2ZsiJA"
perex:     "O oxidu uhličitém slyšela většina lidí poprvé na základní škole v přírodopise, kde se dozvěděli, že oxid uhličitý vzniká při hoření a při dýchání. A když je v místnosti hodně oxidu uhličitého, říkáme, že je tam vydýcháno. V souvislosti s klimatickou změnou se pak o CO<sub>2</sub> mluví jako o skleníkovém plynu a řeší se snižování emisí CO<sub>2</sub>. Jak moc tedy přispívá 7 miliard lidí svým dýcháním k růstu koncentrací CO<sub>2</sub>? A jaký vliv má dýchání ostatních živočichů a rostlin? "
---

## Vliv lidského dýchání

Při klidném dýchání projde plícemi průměrného člověka  asi [5-8 litrů vzduchu za minutu](https://en.wikipedia.org/wiki/Minute_ventilation). Zatímco koncentrace CO<sub>2</sub> ve vdechovaném vzduchu je 0,04 %, ve vydechovaném je to stokrát více, tedy [asi 4 -5 %](https://en.wikipedia.org/wiki/Breathing). [Hrubými výpočty](https://www.globe.gov/explore-science/scientists-blog/archived-posts/sciblog/2008/08/11/release-of-carbon-dioxide-by-individual-humans/comment-page-1/index.html) tak můžeme odhadnout, že člověk vyprodukuje okolo 900 g oxidu uhličitého za den, tedy asi 300 kg za rok.  Ale překvapivě, **lidské dýchání v dlouhodobém měřítku nijak nepřispívá e zvyšování koncentrací CO<sub>2</sub> v atmosféře**, protože cyklus uhlíku je při dýchání uzavřený. Co to znamená?  

Aby člověk mohl vydechovat oxid uhličitý, musí ke vdechovanému kyslíku přidávat uhlík a tak se uhlík "ztrácí" z lidského těla. To samozřejmě nejde dlouho -- po nějaké době by v lidském těle žádný uhlík nezbyl. Člověk a ostatní živočichové dostávají do svého těla uhlík skrze potravu z rostlin nebo z masa  ve formě sacharidů, tuků a bílkovin -- ty všechny obsahují uhlíkové řetězce. Veškerý uhlík, který pak živočichové vydechují ve formě CO<sub>2</sub>, se do jejich těl dostal z rostlin. Jak? Ze vzduchu, fotosyntézou (viz níže). **CO<sub>2</sub>, který živočichové vydechují, předtím ze vzduchu odčerpaly rostliny, které tito živočichové snědli**. Člověk ani žádní další živočichové svým dýcháním nedokáže do atmosféry přidat oxid uhličitý, který předtím z atmosféry neodčerpaly rostliny. Naopak rostliny koncentrace CO<sub>2</sub> ovlivňují docela významně, jak během dne, tak během roku. 

## Dýchání a fotosyntéza rostlin

Ve dne, kdy svítí slunce a probíhá **fotosyntéza**, rostliny z oxidu uhličitého a vody vyrábí kyslík a sacharidy. Kyslík vypouští do atmosféry a sacharidy si nechávají v buňkách jako zdroj energie, nebo jako stavební materiál pro další části rostliny. Naopak v noci, probíhá takzvané **buněčné dýchání**, proces se obrátí a rostliny kyslík spotřebovávají a vydechují oxid uhličitý.

{:.equation}
CO<sub>2</sub> + H<sub>2</sub>O ⟷ O<sub>2</sub> + sacharidy.

Je důležité si uvědomit, že když se díváte na **list salátu nebo kmen starého dubu jsou tvořeny převážně uhlíkem, který rostlina navázala ze vzduchu**. Jinak řečeno, rostliny dokáží oxid uhličitý z atmosféry odebírat a ukládat jej do svých těl. Jak se to projevuje na koncentracích CO<sub>2</sub> v atmosféře? 

### Změny koncentrací mezi dnem a nocí

Rozdíl mezi dnem a nocí, tedy fotosyntézou a buňečným dýcháním, se projevuje na **místních koncentracích CO<sub>2</sub>**, které by měly ve dne klesat a v noci růst. Skutečnost je o trošku složitější, jak poznal při svých prvních měřeních Charles Keeling v roce 1956. V článku [Story of atmoshperic CO<sub>2</sub> measurements](https://pubs.acs.org/doi/pdf/10.1021/ac1001492) jsou popsány problémy, se kterými tehdy v Kalifornii potýkal:

*...vzduch během slunných odpolední měl koncentrace  CO<sub>2</sub> blízké 310 ppm, ale během nocí ukazovaly měření různé hodnoty a tuto charakteristiku vykazovaly měření z různých míst. Pro vysvětlení bylo potřeba vzít v úvahu dynamiku atmosféry. Během jasných dní slunce ohřívalo vzduch poblíž povrchu, který stoupal a tím se dobře promíchával s vyššími vrstvami asmosféry, což způsobovalo téměř konstatntní výsledky měření blízké 310 ppm. Během nocí, zejména když nefoukal vítr, se blízko zemského povrchu vytvářela vrstva chladnějšícho a stabilního vzduchu, ve které se během noci hromadil oxid uhličitý, který produkovaly rostliny při dýchání. Aby mohl měřit koncetrace bez těchto vlivů přesunul Charles Keeling svá měření doprostřed Tichého oceánu, na vrchol hory Mauna Loa na Hawai, 3400 metrů nad mořem.* (volný výtah z článku)

Při měření na odlehlých místech, jako třeba na Hawai nebo v Antarktidě, nejsou koncentrace ovlivňovány okolními lesy (nebo továrnami) a měřené hodnoty odpovídají takzvaným koncentracím pozadí (*background concentration*).

### Změny koncentrace v průběhu roku 

{% include preview-box.html
    title="Sezónní cykly koncentrace CO<sub>2</sub>"
    text="Koncentrace CO<sub>2</sub> v průběhu roku pravidelně kolísá, nejvyšších hodnot dosahuje vždy v květnu, nejnižších v září."
    slug="cykly-koncentrace-co2"
%}

Další kolísání koncentrací způsobují rostliny během roku. **Na jaře a v létě**, kdy je dostatek slunečního svitu, **převažuje fotosyntéza** a rostliny zabudovávají oxid uhličitý ze vzduch do svých listů a kmenů. **Na podzim a v zimě** je slunečního svitu méně, **převažuje dýchání** a rostliny oxid uhličitý do atmosféru uvolňují. K tomu přispívá také třeba rozklad listů, které opadavé stromy na podzim shazují. Protože mnohem více lesů je na severní polokouli, celosvětové koncentrace klesají od května do září, tedy v době, kdy je léto na severní polokouli a od října do dubna znovu rostou.  Toto kolísání koncentrací je výrazně větší na severní polokouli (až 20 ppm na severu Aljašky), směrem k rovníku se snižuje (na Hawai okolo 6 ppm) a na jižním pólu je téměř nulové, jak podrobně  ukazuje [analýza NOAA](https://www.esrl.noaa.gov/gmd/ccgg/trends/gl_trend.html), případně [animovaná grafika NOAA](https://www.esrl.noaa.gov/gmd/ccgg/trends/history.html).

## Dodatky

**Tohle je mi líto vyhodit, ale nemám kam to dát** Krátkodobě může skupina lidí v uzavřené místnosti - například třída studentů při hodině přírodopisu - svým dýcháním koncentrace CO<sub>2</sub> zvýšit na docela nepřijemné hodnoty. Hodně vydýchaný vzduch obsahuje okolo [2% neboli 2000ppm](https://www.kane.co.uk/knowledge-centre/what-are-safe-levels-of-co-and-co2-in-rooms) oxidu uhličitého a při takových konentracích začíná být člověk malátný. Proto je dobré ve třídách i jiných místnostech větrat.
