---
layout:      explainer
title:       "Jak moc se oteplí, když se zvýší koncentrace CO₂?"
slug:        "expl-souvislost-koncentrace-oteplovani"
redirect_from: "/expl-souvislost-koncentrace-oteplovani"
published:   2021-04-01
author:      "Ondráš Přibyla"
weight:      74
tags-scopes: [ svet ]
tags-topics: [ emise ]
cover-source-author: "??"
cover-source-text: "??"
cover-source-license: "??"
cover-source-license-url: "??"
cover-source-url: "??"
perex:     "Čím vyšší koncentrace CO<sub>2</sub> v atmosféře, tím vyšší teplota planety. Zvýšení koncentrace o 10 ppm způsobí oteplení planety asi o 0.1°C. Tento přibližný vztah je užitečný k mnoha úvahám a odhadům budoucího vývoje, nicméně jde pouze o aproximaci. V tomto textu se zaměříme na jasnější pochopení v čem je vztah pouze přibližný a jakou roli hrají další skleníkové plyny nebo setrvačnost klimatu."
---

CO ZBYVA: obrazky + odkazy + dopsat jasný závěr.

Přibližné vztahy nám umožňují zhruba odhadnout výsledek, je snazší si je zapamatovat a pochopit a pomáhají orientovat se ve složitém světě. Proto považujeme vyjádření  **každé zvýšení koncentrace o 10 ppm způsobí oteplení planety zhruba o 0.1 °C** za užitečné, i když je pouze přibližné. 

S tímto vztahem mezi oteplením a nárůstem koncentrací souvisí tzv. **uhlíkový rozpočet**, který říká, že čím více fosilních paliv spálíme, tím vyšší budou koncentrace CO<sub>2</sub> v atmosféře a tím vyšší bude teplota. Lze pak jednoduše odvodit, kolik tun fosilních paliv můžeme spálit, aby nárůst teploty nepřekročil meze, které jsou pro lidstvo a ekosystémy únosné. Za tyto meze se považuje oteplení mezi 1.5 - 2 °C globálního oteplení a abychom je nepřekročili, můžeme vypustit už jen asi 500 - 1000 miliard tun CO<sub>2</sub>.

{% include figure.html
    name="cs-souvislost-koncentrace-oteplovani.svg"
    alt="Souvislost mezi koncentracemi CO2 a oteplováním"
%}

Z grafu vidíme, že vztah mezi oteplením a nárůstem koncentrace je, alespoň na první pohled, lineární. Další věci ale z grafu přímo nevyčteme, a je potřeba je objasnit:

* Zda jde o korelaci nebo o kauzalitu
* Jak velký efekt mají další skleníkové plyny a aerosoly, které lidstvo vypouští do atmosféry
* Že lineární vztah je pouze přibližný a ve skutečnosti jde o logaritmický vztah. 
* Jak se projeví setrvačnost klimatického systému.

## Jde o korelaci, nebo o kauzalitu?

Často se říká, že korelace ještě neznamená kauzalitu (příčinnou souvislost). Například kdybychom do grafu vynášeli na jednu osu množství prodané zmrzliny a na druhou počet utopených, viděli bychom, že v měsících, kdy se prodá více zmrzliny se více lidí utopí - tedy viděli bychom korelaci. Bylo by ale chybou z toho usuzovat na příčinnou souvislost, tedy že konzumace zmrzliny způsobuje utopení. 

Příčinná souvislost mezi rostoucí koncentrací CO<sub>2</sub> a oteplováním je dobře prokázaná. Jak?

Oxid uhličitý zachycuje a odráží infračervené záření určitých vlnových délek - to potvrzují jak laboratorní měření, tak data ze satelitů, které analyzují záření odcházející ze Země. Protože záření od Slunce má široký rozsah vlnových délek, CO<sub>2</sub> v atmosféře ho odrazí jen velmi malé množství. Záření vycházející směrem od Země je ale převážně v infračerveném pásmu a na něj má CO<sub>2</sub> významný vliv. Více CO<sub>2</sub> v atmosféře tedy znamená více zadrženého infračerveného záření. Zesílený skleníkový efekt tak způsobuje oteplování. První výpočet zesíleného skleníkového efektu pochází z roku 1896, tedy z doby, kdy oteplování ještě nebylo pozorovatelné. Svante Arrhenius tehdy na základě známých charakteristik CO<sub>2</sub> a vodní páry došel k odhadu oteplení okolo 0.15°C na 10ppm. Další výpočty a současné fyzikální modely jeho výpočet dále zpřesnily. Měření i přesnost předpovědí ukazuje, že zvyšující se koncentrace způsobuje oteplování - k vyvrácení tohoto tvrzení by bylo potřeba ukázat, že CO<sub>2</sub> infračervené záření nepohlcuje nebo ukázat že výpočty či modely oteplení obsahují chyby - což se nestalo. Proto je v pořádku říci, že **vztah mezi koncentrací CO<sub>2</sub> a oteplováním je skutečně kauzalita, nikoliv pouhá korelace**.  

## Efekt dalších skleníkových plynů a aerosolů

Pozorované oteplení, které je v grafu znázorněno, ve skutečnosti nezávisí jen na koncentracích CO<sub>2</sub>, ale i na koncentracích dalších skleníkových plynů a aerosolů:

* Oxid uhličitý způsobuje okolo 70% zesílení skleníkového efektu, za zbývajících 30% zesílení mohou metan, oxid dusný a další skleníkové plyny. (Přesné hodnoty závisí na uvažovaném časovém horizontu). Část oteplení, které je v grafu znázorněno, tedy není způsobeno CO<sub>2</sub> a kdyby se koncentrace ostatních skleníkových plynů nezvyšovaly, byl by sklon grafu menší. 
* Aerosoly jsou mikroskopické pevné částice ve vzduchu - například prach, kouř ze spalování nebo pyly z rostlin. Lidská činnost, zejména spalování, zvyšuje koncentrace aerosolů ve vzduchu, které pak stíní přicházející sluneční záření a mají tedy ochlazující efekt. Kdyby lidstvo nevypouštělo aerosoly, byl by sklon grafu vyšší.  

Ochlazující efekt aerosolů a efekt ostatních skleníkových plynů mimo CO<sub>2</sub> se v současném oteplování vzájemně zhruba vyruší, zda to tak bude i v budoucnu záleží na tom jak se budou emise skleníkových plynů a aerosolů dále vyvíjet. Velká část aerosolů, které lidstvo vypouští, vzniká při spalování uhlí a ropy - lze tedy očekávat, že efekt aerosolů bude snižovat teploty zhruba tak dlouho, dokud se budou spalovat fosilní paliva. 

## Lineární nebo logaritmická závislost?

Teoreticky odvozený vztah mezi koncentrací CO<sub>2</sub> a teplotou není lineární, ale logaritmický. Co to přesně znamená? Z výpočtů i modelů vyplývá, že každé zdvojnásobení koncentrace by mělo způsobit nárůst teploty o stejnou hodnotu, přibližně o 3°C. Zvýšení koncentrace z 300 ppm na 600 ppm by způsobilo globální oteplení o 3°C, další zvýšení koncentrací na 1200 ppm o další 3 °C a další zvýšení koncentrací na 2400 ppm o další 3 °C - dohromady o 12°C. Tak vysoké koncentrace CO<sub>2</sub> byly na zemi naposledy v prvohorách před 400 milióny let [^60] a pro současný život na zemi by byly naprostou katastrofou. Pokud nás zajímá rozsah koncentrací mezi 300 a 600ppm, můžeme logaritmický vztah aproximovat lineárním.

{% include figure.html
    name="lin-vs-log.svg"
    alt="Souvislost mezi koncentracemi CO2 a oteplováním"
%}

## Setrvačnost a rovnovážná teplota

Kdybychom zafixovali koncentrace CO<sub>2</sub> na dnešní hodnotě (okolo 420 ppm v roce 2021) bude globální teplota ještě asi 20-30 let narůstat než dosáhne klimatický systém rovnováhy. Je to podobné, jako když v autě sundáte nohu z plynu - také ještě nějakou dobu pojede, než se zastaví. Na základě této analogie se mluví o **setrvačnosti klimatu** a rozlišuje se **průběžná odezva klimatu** (*TCR, Transient Climate Response*) a **rovnovážná citlivost klimatu** (*ECS, Equilibrium climate sensitivity*). 

Představme si následující “experiment”: Na planetě každý rok zvýšíme koncentraci CO<sub>2</sub> o 1 %. Průběžně se bude zvyšovat i teplota. Tímto tempem dojde po zhruba 70 letech ke zdvojnásobení koncentrace CO<sub>2</sub> a v té době bude teplota planety o přibližně o 2 °C - tato hodnota průběžného oteplení při zdvojnásobení koncentrace se nazývá **průběžná odezva klimatu** (*TCR, Transient Climate Response*) Ze současných modelů klimatického systému vychází hodnoty krátkodobé citlivosti klimatu *TCR* okolo 1,7 °C (v rozmezí 1.3 - 3.0°C) [^67].

Kdybychom pak koncentraci CO<sub>2</sub> zafixovali na dvojnásobné hodnotě, teplota by ještě nějakou dobu rostla, než by se ustálila na hodnotě asi o 3 °C vyšší než na začátku. Tato hodnota oteplení po ustálení klimatického systému při dvojnásobné koncentraci se nazývá **rovnovážná citlivost klimatu** (*ECS, Equilibrium climate sensitivity*. Rozmezí odhadů ECS je 2.6-4.1°C na základě klimatických modelů a paleoklimatických pozorování  a hodnoty rovnovážné citlivosti klimatu *ECS* okolo 3°C (v rozmezí 2,3 - 4,7 °C) [^68].   

    

Znamená to tedy, že když dosáhneme uhlíkové neutrality tak teploty dále porostou? Ne zcela. Všimněte si ale, že v experimentu zdůrazňujeme zafixování koncentrace na určité hodnotě. Proč je to důležité? Kdybychom dosáhli nulových emisí CO<sub>2</sub>, jeho koncentrace nezůstanou konstantní, ale budou postupně pomalu klesat, než toky CO<sub>2</sub> v uhlíkovém cyklu dostanou do rovnováhy. Na to, aby se koncentrace udržely na konstantní hodnotě by to znamenalo stále malé množství oxidu uhličitého do atmosféry vypouštět. Toto rozlišení mezi stabilní koncentrací CO<sub>2</sub> a nulovými emisemi hraje roli při úvahách o uhlíkovém rozpočtu.

[^60]: Koncentrace co2 v atmoféře před 400 miliony let [zde](https://earth.org/data_visualization/a-brief-history-of-co2/)

[^67]: G.A. Meehl et. al. [Context for interpreting equilibrium climate sensitivity and transient climate response from the CMIP6 Earth system models](https://advances.sciencemag.org/content/6/26/eaba1981)

[^68]: S. C. Sherwood, Webb, et. al. [An Assessment of Earth's Climate Sensitivity Using Multiple Lines of Evidence](https://agupubs.onlinelibrary.wiley.com/doi/10.1029/2019RG000678)
