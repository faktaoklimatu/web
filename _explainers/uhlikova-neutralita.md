---
layout:      explainer
title:       "Co přesně znamená uhlíková neutralita?"
slug:        "uhlikova-neutralita"
published:   2021-04-03
author:      "Ondráš Přibyla, Fakta o klimatu"
weight:      74
tags-scopes: [ svet ]
tags-topics: [ opatreni, emise ]
cover-source-author: ""
cover-source-license: ""
cover-source-license-url: ""
cover-source-text: ""
cover-source-url: "https://pixabay.com/photos/windmills-clouds-fog-wind-power-1048981/"
perex:       "O tzv. uhlíkové neutralitě či net-zero lze v poslední době slyšet často – z úst představitelů řady zemí i nadnárodních firem. Obvykle se mluví o roce 2050, do něhož je třeba uhlíkové neutrality dosáhnout, máme-li udržet nárůst globální teploty pod hranicí 1,5 °C. Co přesně tento závazek dosáhnout v součtu nulových emisí skleníkových plynů znamená a v čem může být chápán rozdílně, vysvětluje následující text." 

---
Podíváme se v něm podrobněji na to:
- kterých plynů a emisí se slib net-zero týká
- jakými způsoby lze tyto emise snižovat 
- proč je důležité vypracovat podrobný průběžný plán (tj. nestačí jen obecně formulovaný závazek)

## Co označují pojmy net-zero a uhlíková neutralita? 

Slovní spojení “**net-zero**” by se do češtiny dalo doslovně přeložit jako “čistá nula”. Označuje stav, kdy množství skleníkových plynů odstraňovaných z atmosféry daným státem nebo firmou je stejné, jako emise těchto skleníkových plynů. Jinak řečeno, činnost daného státu nebo firmy do atmosféry žádné skleníkové plyny nepřidává ani neubírá a takový stát nebo firma se označuje jako **uhlíkově neutrální**, což je v češtině běžný způsob jak se “net-zero carbon” překládá.

{% include preview-box.html
    class="highlight-text-box"
    text=" Striktně řečeno slova **uhlíková neutralita** (*carbon neutrality, net-zero carbon*) a **klimatická neutralita** (*climate neutrality, net-zero emissions*) označují různé stavy: první se týká pouze oxidu uhličitého [^1], druhý všech skleníkových plynů. V praxi ale často lidé používají tyto termíny záměnně, tedy nelze se spolehnout, že když někdo řekne uhlíková neutralita, myslí tím pouze cíl týkající se oxidu uhličitého. 
"
%}

Závazek klimatické nebo uhlíkové neutrality má u různých států různý charakter. V některých případech, jako například Velká Británie, se stal součástí legislativy [^2] a podrobně se rozpracovávají plány na snižování emisí. Jinde jde zatím o veřejné vyslovení ambice daného státu, které se do zákonů ani do podoby podrobného plánu ještě nedostalo. V takových případech pak nemůžeme odpovědět na otázky, které píšeme níže. O to důležitější pak tyto otázky jsou, aby slib nezůstal jen vágním prohlášením.  

## Rozsah: kterých plynů se slib týká?

Oxid uhličitý je zodpovědný za 70 % současného oteplení [^3] a každý závazek dosažení “net-zero” počítá s dosažením nulových nebo záporných emisí CO<sub>2</sub>. Ale ne všechny závazky počítají s dalšími skleníkovými plyny: metanem, oxidem dusným, <glossary id="cfchfc">CFC a HFC</glossary>. 

Například Evropská unie a Velká Británie počítají ve svých plánech klimatické neutrality se všemi skleníkovými plyny. Naproti tomu závazek Nového Zélandu, který si klimatické cíle odhlasoval v roce 2019, takže jsou součástí legislativy, se týká pouze emisí CO<sub>2</sub>. Přitom třetinu emisí skleníkových plynů Nového Zélandu dělá metan z živočišné produkce a zatím není jasné, jak se novozélanďané postaví k jeho produkci.

Otázku kterých skleníkových plynů se cíl týká je dobré si pokládat také u firem. 


## Rozsah: které emise se do závazku započítávají? 

Když se ke klimatické/uhlíkové neutralitě zaváže stát, je na místě ptát se, zda chtějí započítávat pouze emise, které vznikají na území státu, tzv. **teritoriální emise** nebo všechny emise vyplývající ze spotřeby v daném státu, tedy včetně emisí vzniklých při výrobě dovezených výrobků, tzv. **emise ze spotřeby**. V případě České republiky je rozdíl mezi teritoriálními emisemi a emisemi ze spotřeby malý - jen asi 4%, ale u některých zemí jsou emise ze spotřeby výrazně větší (Velká Británie asi o 36%, Švýcarsko o 209%) nebo také menší (Jižní Afrika -29%, Čína -13%) než teritoriální emise [^4]. 

V závazcích jednotlivých států jsme zatím jasný cíl dosáhnout neutrality emisí ze spotřeby nenašli, nicméně například EU uvažuje o uhlíkovém clu, tedy dodatečném zpoplatnění dováženého zboží, které zohlední emisní náročnost jeho výroby. Podniky, které vyrábějí mimo EU by nebyly zvýhodněny tím, že neplatí za emise, které vyprodukují. 

Jiná otázka ohledně ohledně závazků zní: **jak jsou v cíli zohledněny emise z letecké a lodní dopravy?** Emise z mezinárodní dopravy totiž není možné jednoznačně přiřadit ke konkrétnímu státu, a proto se vede jejich účetnictví zvlášť. Některé země ve svých závazcích svůj podíl na mezinárodní letecké a lodní dopravě zohledňují. 

V případě Česka je nyní aktuální otázka **jak započítávat emise z lesů** - jde o to, že dříve české lesy pohlcovaly okolo 7 miliónů tun CO<sub>2</sub> ročně, nyní se ale kvůli kůrovcové kalamitě staly zdrojem a emitují přibližně 5 miliónů CO<sub>2</sub>. 

V případě firem je zásadní rozdíl v tom, zda do emisí, na které se zaměřují, započítávají pouze provoz firmy (tedy například elektřinu a vytápění v kancelářích) nebo celý dodavatelský řetězec. Konkrétně například švédská IKEA si vytkla za cíl dosáhnout nulových emisí v celém svém dodavatelském řetězci, od výroby šroubků, přes dopravu materiálu až po provoz jednotlivých prodejen [^5]. Microsoft zašel ještě dál a po dosažení čisté nuly v roce 2030 chce být uhlíkově negativní a do roku 2050 odčerpat z atmosféry emise vytvořené za celou dobu existence firmy [^6], tedy od roku 1975.  Naproti tomu ACI Europe, což je asociace více než 500 evropských letišť, si dala do roku 2050 za cíl pouze dosažení čistých nulových emisí ze svých budov a pozemního provozu, nikoli z letecké dopravy – jde tedy jen o 2 % emisí spojených s letovým provozem na těchto letištích.


{% include figure.html
    name="Scopes-of-Carbon-Emissions.jpg"
    caption="Scope 1 2 a 3 vysvětlení."
    alt="Zooxanthella uvnitř buněk korálů"
    source-text="Todd LaJeunesse, Pennsylvania State University."
    source-url="https://www.flickr.com/photos/tags/linkflickrset72157631573740050"
%}

Jaká další kritéria mohou firmy ve svých závazcích zohlednit? Některé banky se vedle záměru dosáhnout nulových emisí z provozu svých kanceláří zaměřují i na emise firem, kterým půjčují peníze a řeší “klimatické” parametry investičních portfolií. Také vedle emisí spojených s provozem nebo dodavatelským řetězcem mohou některé firmy řešit také emise spojené s používáním výrobků nebo s likvidací odpadu poté, co jejich výrobky doslouží. A samozřejmě dává smysl brát v potaz i další dopady, které se netýkají klimatu: materiálovou náročnost a cirkularitu, jiné znečištění, které může při výrobě vznikat, nebo sociální dopady na společnost.


## Způsob snižování emisí


{% include preview-box.html
    title="Finanční nástroje pro snižování emisí"
    text="Vlády jednotlivých států se mohou snažit o snížení emisí přímými regulacemi a zákazy, nebo různými formami zpoplatnění emisí. "
    slug="mitigacni-opatreni-mmf"
%}

Těžištěm plánů na dosažení uhlíkové/klimatické neutrality je ve většině případů **přímé snížení emisí CO<sub>2</sub>** a dalších skleníkových plynů, například nahrazením uhelných elektráren obnovitelnými zdroji, zateplování budov nebo alternativní pohony aut. Dekarbonizovat některé průmyslové procesy (např. výrobu cementu) nebo třeba leteckou dopravu je zatím technologicky obtížné a drahé a tedy některých emisí se daná firma nebo stát nezbaví. Plány na dosažení uhlíkové neutrality proto počítají buď se **zachycováním uhlíku**, nebo s takzvanými **uhlíkovými kompenzacemi** (carbon offsets), kterými “vynulují” své zbývající emise. 

**Zachycování CO<sub>2</sub>** z atmosféry lze dosáhnout přírodními nebo průmyslovými postupy. Přírodní postupy využívají rostliny, které vážou oxid uhličitý z atmosféry do svých listů, kmenů a kořenů. Ve většině případů jde o vysazování stromů a obnovu lesa, ale některé ekosystémy prérijních travin dokáží vázat uhlík ještě rychleji. 
Průmyslové postupy (CCS ,Carbon Capture and Storage ^[7]) spoléhají na technologie filtrace, které oxid uhličitý zachycují a jeho dlouhodobé ukládání, většinou skrze vstřikování do hlubokých vrtů do zemské kůry. 

**Uhlíkové kompenzace** (carbon offsets) jsou v podstatě investice do projektů, které se různými způsoby snaží snížit emise skleníkových plynů. Tyto projekty mohou být různého charakteru - například zachycování a spalování metanu, který uniká ze skládky odpadu přeměňuje silný skleníkový plyn (metan) na slabší skleníkový plyn (CO<sub>2</sub>), což lze započítat jako snížení emisí. Jiným příkladem mohou být projekty v afrických zemích, které se snaží nahradit tradiční vaření na ohni efektivnějšími plynovými vařiči [^8]. Kromě emisních úspor tak podobné projekty chrání místní lesy. . Další projekty se zaměřují třeba přímo na zalesňování. 

Potíž s uhlíkovými kompenzacemi je v tom, že budoucí dopad investice lze  těžko odhadnout a je většinou nejistý. Offsetting tedy vede k přesouvání rizik spojených s investicí. Nesnadné je i počítání těchto kompenzací, aby nebyly započítány dvakrát: jestliže se např. Microsoft rozhodne pro uhlíkovou kompenzaci v podobě zalesnění části území Sierry Leone, komu přičíst toto snížení emisí: africké zemi, nebo IT korporaci? Klima z toho bude mít prospěch pouze jednou, nikoliv dvakrát. Ještě složitější je pak tento výpočet u obchodování se zbožím a energií. Kvalita jednotlivých offsetových projektů se může velmi lišit a protože zatím nejsou jednotné mezinárodní standardy, bývá offsetování často přirovnáváno k obchodování s odpustky nebo označováno jako greenwashing [^9]. Pokud tedy firma o offsetování uvažuje, je potřeba posuzovat konkrétní projekty na stránkách, které offsetování nabízí - například [Climate partner](https://www.climatepartner.com/en/climatemap/offset-projects), [Carbonfootprint](https://www.carbonfootprint.com/carbonoffsetprojects.html) nebo český projekt [Offsetujeme CO<sub>2</sub>](https://www.offsetujemeco2.cz/).        
  

## Podrobnost průběžného plánu
Většina dosavadních závazků se týká data dosažení uhlíkové neutrality, pouze některé země přitom stanovují i **průběžné cíle**. Například Evropská Unie usiluje o snížení emisí skleníkových plynů do roku 2030 o 55 % oproti roku 1990. Zpracování závazku přímo formou **uhlíkového rozpočtu** má Velká Británie. Co to znamená a proč je to důležité? Podívejme se na to pomocí analogie: 

Představme si situaci, kdy kuřák, který denně vykouří krabičku cigaret, slíbí, že do deseti let přestane s kouřením. Je jasné, že pokud dalších deset let zůstane u jedné krabičky denně, bude to na jeho zdraví mít výrazně vyšší dopad, než když během dvou let sníží spotřebu na tři cigarety denně a těch se pak postupně zbaví také. Dalo by se říct, že dobrým měřítkem dopadu na zdraví bude celkový počet vykouřených cigaret, spíše než datum, kdy byla vykouřena ta poslední. Tedy kuřák by mohl svůj závazek formulovat jako celkový počet cigaret, které si dovolí vykouřit. Tato metafora dobře odpovídá i snahám o snižování emisí - jde koneckonců o ukončení závislosti na fosilních palivech.  

{% include preview-box.html
    title="Emisní scénáře pro naplnění Pařížské dohody"
    text="Udržet nárůst teploty v mezích, které nezpůsobí rozsáhlou destrukci životního prostředí, vyžaduje radikální snížení emisí. Scénáře, které vedou k nárůstu globální teploty do 1,5 °C oproti předindustriálnímu období, počítají se snížením emisí CO2 na polovinu do roku 2030 a dosažením uhlíkové neutrality do roku 2050. Kdybychom se spokojili s omezením oteplení na 2 °C, znamená to snížit emise o čtvrtinu do roku 2030 a uhlíkové neutrality dosáhnout kolem roku 2070."
    slug="emisni-scenare-pariz"
%}



Analogií celkového počtu cigaret, které si kuřák dovoluje vykouřit, je **uhlíkový rozpočet**. Pro udržení oteplení pod 2 °C zbýval v roce 2018 uhlíkový rozpočet přibližně 900 miliard tun CO<sub>2</sub> - tolik emisí CO<sub>2</sub> mohlo lidstvo vypustit, aby udrželo oteplování dostatečně pod 2 °C a dodrželo tak <glossary id="parizskadohoda">Pařížskou dohodu</glossary>. Z hlediska klimatu přitom není podstatný rozdíl mezi dosažením net-zero v roce 2040 nebo 2060, pokud celkově vyprodukované emise při tom budou stejné. Pokud by země přistoupily k závazkům ve formě uhlíkových rozpočtů pro danou zemi, otevřelo by se další zásadní téma: férovost alokovaných uhlíkových rozpočtů, kterému se budeme zabývat v samostatném explaineru.

## Závěrečný odstavec

něco o tom, že udržet si přehled v tomto tématu je těžký, protože prochází dynamickým obdobím. Před dopsáním článku zveřejnily USA a Británie nový závazek. Obecně lze závazky a policy projections sledovat na Carbon Action Trackeru, ale i tam jsou informace se zpožděním, protože zpracovat projekce nových závazků prostě nějakou dobu trvá.




## Zdroje a poznámky

[^1]: Přestože jde vlastně o emise oxidu uhličitého, používá se pojmu *uhlíková neutralita* nebo anglicky *carbon neutrality*. Souvisí to nejspíš s tím, že koncept uhlíkové neutrality v podstatě vychází z geochemických úvah. Koncept uhlíkového cyklu se zabývá toky uhlíku (jakožto chemického prvku) mezi atmosférou (uhlík vyskytuje hlavně jako CO<sub>2</sub>), oceánem (ionty, např HCO3-), živou hmotou (organické molekuly cukrů, tuků a proteinů) a hornin (např vápenec, CaCO3) a pro tyto geochemické účely je užitečné uvažovat o uhlíku bez ohledu na to, v jakých molekulách je vázaný.    


[^2]: Carbon [Brief](https://www.carbonbrief.org/in-depth-qa-the-uk-becomes-first-major-economy-to-set-net-zero-climate-goal)

[^3]: Odkaz na CO<sub>2</sub> může za 70 % celkového oteplení

[^4]: Carbon Brief https://www.carbonbrief.org/mapped-worlds-largest-co2-importers-exporters

[^5]:

[^6]: Microsoft https://blogs.microsoft.com/blog/2020/01/16/microsoft-will-be-carbon-negative-by-2030/

[^7]: https://en.wikipedia.org/wiki/Carbon_capture_and_storage

[^8]: (https://eco-act.com/project/darfur-low-smoke-cookstoves-project/)

[^9]: https://www.theguardian.com/environment/2011/sep/16/carbon-offset-projects-carbon-emissions
