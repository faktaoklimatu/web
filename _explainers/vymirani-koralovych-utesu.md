---
layout:      explainer
title:       "Proč umírají korálové útesy a jakou roli v tom hraje klimatická změna? (neveřejné)"
slug:        "vymirani-koralovych-utesu"
published:   true
author:      "Tereza Jarníková, University of British Columbia"
weight:      74
tags-scopes: [ svet ]
tags-topics: [ emise ]
cover-source-author: "NOAA Fisheries/Louise Giuseffi"
# obrazek2 cover-source-author: "NOAA Fisheries/Jeffrey Milisen"
cover-source-license: "none"
cover-source-license-url: "https://www.omao.noaa.gov/find/media/images/image-licensing-usage-info"
cover-source-text: "NOAA"
cover-source-url: "https://coralreef.noaa.gov/media/images_gallery/coral_head_large.jpg"
perex:       "text - perex shrnující článek"
---

## Co přesně jsou koráli?

Možná byste čekali, že koráli jsou rostliny nebo prostě oživlé kameny – ve skutečnosti jsou to však bezobratlí živočichové. Na světě bylo zatím pojmenováno šest tisíc různých druhů a ty se navzájem značně liší svými vlastnostmi. Existují například koráli s tvrdou schránkou (vytvořenou z uhličitanu vápenatého) i koráli bez schránky, značná rozmanitost je též v místě jejich výskytu – od mělkých, prosluněných pobřežních vod až po oceánské hlubiny. V kontextu klimatických změn se mluví zejména o korálech s pevnou schránkou, jež tvoří základ ekosystémů korálových útesů u pobřeží.

{% include figure.html
    name="mapa_vyskytu_koralu.jpg"
    alt="kde se nachazi korali"
    source-text="Hugo Ahlenius, UNEP/GRID-Arenda"
    source-url="https://www.grida.no/resources/7197"
%}

Většina těchto korálů má symbiotický vztah se zooxanthellou, což je druh mořské řasy (jednobuněčné mořské rostliny schopné díky slunečnímu záření a fotosyntéze vázat uhlík). Tato řasa žije přímo v buňkách hostitelských korálů. Koráli jí poskytují ochranu a lepší podmínky pro fotosyntézu, řasa jim to pak vrací formou potravy – až 90 % z toho, co při fotosyntéze vyprodukuje, předává řasa korálům. Ty mohou díky tomu zvápenatět a rychle růst. Tato důležitá symbióza je páteří ekosystémů korálových útesů, jež najdeme v tropických oceánských vodách po celé planetě a které z hlediska biodiverzity překonávají dle některých měřítek dokonce i tropické deštné pralesy – ačkoli zabírají pouze 0,1 % oceánského dna, vytvářejí životní podmínky pro život nejméně 25 % všech známých mořských druhů (Fisher 2015 in HG15). 

{% include figure.html
    name="korali_zooxanthela.jpg"
    alt="kde se nachazi korali"
    source-text="Todd LaJeunesse, Pennsylvania State University."
    source-url="https://www.flickr.com/photos/tags/linkflickrset72157631573740050"
%}
NOTE: vybrat obrázek z https://www.flickr.com/photos/tags/credittoddclajeunesse

## Proč nám na korálech tak záleží?

Vzhledem k jejich nenahraditelnému významu pro různé další ekosystémy by zánik korálů znamenal ztrátu mořské biodiverzity – už to je důvod, proč je jejich přežití tak zásadní. Ale i my lidé je potřebujeme: dle současných odhadů poskytují korálové útesy řadu životně důležitých služeb cca půl miliardě lidí (obživa, příjem), tvoří přirozenou bariéru, jež chrání hustě zalidněné pobřeží mnoha zemí před přílivovými vlnami z otevřeného oceánu atd. (Ferrario 2014).

## Proč jsou koráli v ohrožení?

Existují dva hlavní faktory, které způsobují umírání teplovodních korálů (využívajících symbiotickou řasu zooxanthellu): bělení korálů a okyselování oceánu.

### Bělení korálů

Vlivem stresujících faktorů mohou koráli symbiotickou řasu vypudit a následně zbělet. To naruší fungující mechanismus fotosyntézy, který korálům poskytuje potravu a umožňuje jim rychle růst. Takovým stresorem pro ně může být třeba horko – jako příklad lze uvést vlnu veder v roce 2015, jež způsobila velké ohřátí mořské vody a vedla k historicky největšímu zaznamenanému zbělení, které zasáhlo 38 % korálových útesů světa [Le Nohaic 2017]. Dalším stresujícím faktorem může být pro korály znečištění vody toxiny či abnormální množství světla. Jestliže tyto nepříznivé podmínky přetrvávají po delší čas, symbióza klíčová pro přežití korálů se nenávratně přeruší, což má na celý ekosystém dalekosáhlý dopad v podobě dominového efektu. Obnovení korálů po zbělení, pokud k němu vůbec dojde, může trvat jedno i dvě desetiletí.


{% include figure.html
    name="beleni2.jpg"
    alt="vybělení koráli"
    source-text="IPCC"
    source-url="https://www.ipcc.ch/site/assets/uploads/2018/03/WGII-AR5_Oceans-Compendium.pdf"
%}

### Okyselování oceánů

Okyselování oceánů je posun uhlíkové rovnováhy v oceánu následkem vyšší koncentrace CO2 v atmosféře. Jak oceán pohlcuje více CO2 z ovzduší, klesá koncentrace uhličitanových iontů – nesmírně důležitých stavebních kamenů pro organismy vytvářející schránku z uhličitanu vápenatého (CaCO3). Je pravděpodobné, že v následujících dekádách budou podmínky v pobřežních vodách oceánu v oblasti kolem rovníku pro tento růst nepříznivé (HG07 in HG15). 



## Současný stav a výhledy do budoucna


### Současný stav

První rozsáhlé zbělení korálů bylo zpozorováno v 80. letech minulého století a v posledních dekádách nabývá tento jev nejen na rozsahu, ale i frekvenci a intenzitě – k zatím největšímu zaznamenanému celosvětovému zbělení došlo v letech 2014-17. Snímky ze sledování prováděného satelity NOAA ukazují současné velmi nepříznivé podmínky trvalého charakteru – zde je odhad situace z konce února 2021: 

{% include figure.html
    name="mapa-ohrozeni.gif"
    alt="mapa aktuálních úrovní ohrožení korálů"
    source-text="NOAA"
    source-url="https://coralreefwatch.noaa.gov/data/5km/v3.1/current/daily/gif/cur_coraltemp5km_max_r07d_baa_45ns.gif"
%}

Šokující na tomto snímku je především skutečnost, že se nejedná o žádný hypotetický scénář někdy v budoucnosti, nýbrž o současný stav – o aktuální, naprosto reálný a silně negativní dopad klimatické změny na korály v důsledku lidské činnosti. 



### Výhledy do budoucna

S pomocí klimatických modelů (Earth System Models, ESM) lze v závislosti na konkrétních emisních scénářích odhadnout trendy dalšího vývoje podmínek v oceánu, vztáhnout je na parametry klíčové pro život korálů a statisticky odhadnout, jak nepříznivě se bude situace pro korály dál vyvíjet. Výsledky jsou alarmující. I při optimistických emisních scénářích (RCP 4.5) je pravděpodobné, že většina teplovodních korálů světa nebude v letech 2040–2050 již existovat. 



## Jaká rizika se týkají hlubokomořských korálů?

Ne o všech korálech platí, že mají tvrdou schránku, tvoří útesy nebo že využívají fotosyntézu. Koráli žijící v mořských hlubinách (větevníci, laločníci...), kam sluneční světlo téměř nebo vůbec nepronikne, fotosyntézu nevyužívají, a proto také méně trpí bělením. Tyto populace korálů se vyznačují malou rychlostí růstu a vysokou délkou života: mohou žít celá staletí, v případě některých druhů, jako jsou např. trnatci (černí koráli), i tisíce let. 

Pomalý růst však také znamená mnohem pomalejší obnovu v případě poškození stresovými faktory v důsledku lidské činnosti. Mezi největší hrozby pro korály v chladných vodách (a na ně navázané ekosystémy) patří komerční rybolov do tralových sítí (vlečených po dně), hlubinná těžba ropy a jiných minerálů, vedení kabelů a potrubí po mořském dně, průmyslové znečištění a odpady, obchodní zájmy či destruktivní forma odebírání vzorků pro vědecké účely (Hall-Spencer et al., 2002; Turley et al., 2007; Roberts and Cairns, 2014). Z uvedeného plyne, že mořské hlubiny jsou pro lidstvo zajímavé v mnoha směrech, a lze tedy předpokládat, že neblahý dopad lidské činnosti zde bude dále narůstat.  


{% include figure.html
    name="lidska-cinnost.jpg"
    alt="poskození korálů rybolovem"
    source-text="NOAA"
    source-url="https://coralreef.noaa.gov/media/images_gallery/leaving_scars_600.jpg"
%}

## Zdroje (k doplnění)

* Ove Hoegh-Guldberg et. al. 2017:[Coral Reef Ecosystems under Climate Change and Ocean Acidification](https://www.frontiersin.org/articles/10.3389/fmars.2017.00158/full)
* Le Nohaic 2017: [Rozsáhlé zbělení korálů](https://www.nature.com/articles/s41598-017-14794-y)
