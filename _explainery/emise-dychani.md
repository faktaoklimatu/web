---
layout:      explainer
title:       "Jakým dílem přispívá k emisím člověk svým dýcháním?"
slug:        "emise-dychani"
published:   2021-01-15
author:      "Ondráš Přibyla"
weight:      74
tags-scopes: [ svet ]
tags-topics: [ emise ]
# cover-image: cover/concrete.jpg
# perex:     "Kdyby byl cementárenský průmysl státem, byly by jeho emise třetí největší na světě, hned po Číně a USA. V roce 2015 způsobila výroba cementu přibližně 2,8 miliard tun CO<sub>2</sub>, tedy asi 8 % světové produkce. To je asi čtyřikrát více než letecká doprava.  Můžeme očekávat, že díky rozvoji měst bude poptávka po cementu a betonu ve světovém měřítku dále narůstat, ale zároveň pro naplnění cílů Pařížské dohody a omezení globálního oteplování na 1,5°C nebo 2°C bude nutné dramatické snížení emisí z výroby cementu, což se zatím příliš nedaří."
---

Při normálním dýchání projde plícemi průměrného člověka za minutu asi 6 litrů vzduchu. Zatímco koncentrace CO<sub>2</sub> ve vdechovaném vzduchu je 0,04 %, ve vydechovaném je to stokrát více, tedy asi 4 %. Člověk tak produkuje CO<sub>2</sub>... ale překvapivě, lidské (a obecně živočišné) dýchání v dlouhodobém měřítku vůbec nepřispívá e zvyšování koncentrací CO<sub>2</sub> v atmosféře.

Aby člověk mohl vydechovat oxid uhličitý, musí ke kyslíku, který vdechuje, přidávat uhlík a tak se uhlík "ztrácí" z lidského těla. To samozřejmě nejde dlouho -- po nějaké době by v lidském těle žádný uhlík nezbyl. Člověk a ostatní živočichové dostávají do svého těla uhlík skrze potravu, rostliny (ovoce, zelenina, obilí atd.) nebo maso z jiných živočichů  ve formě jednoduchých a složitých sacharidů, tuků a bílkovin -- ty všechny obsahují uhlíkové řetězce. Veškerý uhlík, který pak živočichové vydechují ve formě oxidu uhličitého, se do jejich těl dostal z rostlin.

Jak se ale uhlík dostal do těl rostlin? Ze vzduchu, fotosyntézou. Tedy veškerý oxid uhličitý, který živočichové vydechují předtím ze vzduchu odčerpaly rostliny, které tito živočichové snědli. Člověk svým dýcháním neumí do atmosféry přidat oxid uhličitý, který předtím z atmosféry neodčerpaly rostliny.

Jaké jsou možné námitky?

Rostlina přece získává uhlík z půdy. To není pravda. Rostliny z půdy získávají vodu a ve vodě rozpustné živiny, ale uhlík, jako základní stavební prvek pro svá těla, získávají pouze ze vzduchu. Kdyby stromy získávaly uhlík z půdy, musela by být kolem každého staršího stromu pořádná díra.

A co sezónní cykly? Většina rostlin či obilí, které jíme, vyroste v létě. V zimě mají naopak stromy spadané listí a k fotosyntéze nedochází... To je pravda a je to vidět na zaznamenaných koncentracích CO<sub>2</sub> v atmosféře. Měření sice pocházejí z Mauna Loa na Havaji, uprostřed Tichého oceánu, ale je na nich vidět, že každý rok v průběhu vegetační sezóny na severní polokouli, zhruba od května do října, koncentrace CO<sub>2</sub> klesají. V řijnu dosahují minima a pak zase rostou až do května dalšího roku.

A co spalování fosilních paliv -- ty jsou přece také z rostlin? [...]
