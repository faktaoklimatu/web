---
layout:      infographic
title:       "Emisní scénáře pro naplnění Pařížské dohody"
slug:        "emisni-scenare-pariz"
redirect_from: "/emisni-scenare-pariz"
published:   2020-01-20
weight:      93
tags-scopes: [ svet ]
tags-topics: [ budoucnost, emise, opatreni ]
caption:     "Udržet nárůst teploty v mezích, které nezpůsobí rozsáhlou destrukci životního prostředí, vyžaduje radikální snížení emisí. Scénáře, které vedou k nárůstu globální teploty do 1,5 °C oproti předindustriálnímu období počítají se snížením emisí CO2 na polovinu do roku 2030 a dosažením uhlíkové neutrality do roku 2050. Kdybychom se spokojili s omezením oteplení na 2 °C, , znamená to snížit emise o čtvrtinu do roku 2030 a uhlíkové neutrailty dosáhnout kolem roku 2070."
data-our:    "https://docs.google.com/spreadsheets/d/1AKd0CkTi69TEHq7ulKFLehElKriEdjvS7CZy-qFY_PI/edit?usp=sharing"
data-orig:   [ [ "Původní studie", "https://data.bloomberglp.com/professional/sites/24/BNEF-white-paper-EU-coal-transition-Final-6-July.pdf" ] ]
---

Účelem této grafiky je srovnání dosavadního vývoje emisí CO2 z lidské činnosti a takových scénářů budoucího vývoje, které by mohly (s určitou pravděpodobností) zabránit oteplení planety o více než 1,5°C resp. více než 2°C a do roku 2100 a naplnit tak cíl, který si vytyčily státy v rámci Pařížské dohody. 

## Proč je zobrazen pouze vývoj emisí CO2 a ne emise dalších skleníkových plynů (metan, N2O)? 

Emise oxidu uhličitého způsobují přibližně tři čtvrtiny výsledného skleníkového efektu. Zbývající čtvrtina je způsoben metanem (CH4), oxidem dusným (N2O) a dalšími plyny (SF6, CFC, HFC). Je běžná praxe přepočítávat emise těchto dalších skleníkových plynů na ekvivalentní množství CO2, což se pak označuje jednotkou CO2eq. Pro ilustraci: zatímco emise oxidu uhličitého byly v roce 2018 přibližně 42,1 miliard tun CO2, emise všech skleníkových plynů včetně metanu, oxidu dusného a dalších byly 55,3 miliard tun CO2eq. Většinou v našich materiálech zobrazujeme emise všech antropogenních skleníkových plynů (CO2eq) - proč tedy v této grafice děláme vyjímku?

Budoucí emisní scénáře většinou předpokládají různé průběhy emisí různých skleníkových plynů, což bychom sice mohli zobrazit, ale výsledek by byl komplikovaný a pro mnoho lidí matoucí. Zobrazujeme proto pouze zjednodušeně průběh emisí CO2. 

Zobrazené scénáře předpokládají pokles emisí metanu přibližně na polovinu okolo roku 2030 a následnou stabilizaci, a v případě N2O pokles přibližně na 80% a následnou stabilizaci - tedy ani u metanu, ani u N2O nepředpokládají dosažení nulových emisí, ale pouze snížení oproti dnešnímu stavu. To je rozumný předpoklad, protože metan i N2O jsou z velké části produkovány v zemědělství a (chov dobytka, pěstování rýže, hnojiva) a nelze tedy očekávat úplnou eliminaci těchto emisí. Pro podrobnější diskusi vývoje emisí těchto plynů viz IPCC SR15 graf na str 13 resp celá kapitola 2.  

## Co je započítáno v historických emisích CO2?

## Více o kontextu cílů Pařížské dohody

## Z čeho vychází odhady budoucích emisí pro naplnění cílů Pařížské dohody? 

## Jak je možné dosáhnout takového snížení emisí CO2?

Základním způsobem, jak můžeme radikálně snížit emise CO2 je přestat používat fosilní paliva (uhlí, ropa, plyn) v dopravě, průmyslu a energetice. Právě výroba elektřiny a tepla se na celkové produkci emisí podílí nejvíce a je v současnosti z velké části závislá na uhlí. Odklon od fosilnách paliv vyžaduje přechod na nízkoemisní výrobu energie, tedy využívání obnovitelných zdrojů (slunce, vítr) nebo jaderné energie.

Důležitým mechanismem pro přechod k nízkoemisní ekonomice jsou systémy zpoplatnění produkce skleníkových plynů, které vytváří ekonomicky výhodné podmínky pro nízkoemisní technologie. Příkladem je systém pro obchodování s emisemi (ETS = emission trading system), který zavedla evropská unie v roce 2005. Tento systém ukládá uhelným elektrárnám, železárnám a dalším producentům emisí skleníkových plynů povinnost pokrýt svou produkci povolenkami. Část povolenek získají podniky bezplatně, část se na trh uvádí prostřednictvím dražeb. Množství každoročně vydaných povolenek je limitované a postupně se snižuje. S rostoucí cenou povolenky jsou tak firmy motivované snižovat své emise. Spalování fosilních paliv se díky tomu přestává vyplácet a například některé uhelné elektrárny jsou odstavovány a nahrazovány šetrnějšími zdroji energie jako slunce nebo vítr. Firmy, které se rozhodnou snížit emise nejvíce, mohou také vydělat prodejem svých emisních povolenek. Podobný systém zpoplatnění emisí zavádí i řada dalších zemí včetně Číny, Austrálie nebo některých států v USA.  



Podrobná metodologická diskuse: https://www.researchgate.net/publication/337742746_Global_Carbon_Budget_2019
