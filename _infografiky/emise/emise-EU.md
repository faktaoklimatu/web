---
layout:     infographic
title:      "Emise skleníkových plynů EU"
slug:       emise-EU
weight:     1
tags:       [ emise, EU ]
data:       ""
caption:    ""
src:	    "Zdrojová data Eurostat"
srclink:    "http://appsso.eurostat.ec.europa.eu/nui/show.do?query=BOOKMARK_DS-089165_QID_20FB36E9_UID_-3F171EB0&layout=GEO,L,X,0;AIREMSECT,B,Y,0;UNIT,L,Z,0;AIRPOL,L,Z,1;TIME,C,Z,2;INDICATORS,C,Z,3;&zSelection=DS-089165INDICATORS,OBS_FLAG;DS-089165TIME,2016;DS-089165UNIT,MIO_T;DS-089165AIRPOL,GHG;&rankName1=UNIT_1_2_-1_2&rankName2=AIRPOL_1_2_-1_2&rankName3=INDICATORS_1_2_-1_2&rankName4=TIME_1_0_0_0&rankName5=GEO_1_2_0_0&rankName6=AIREMSECT_1_2_0_1&rStp=&cStp=&rDCh=&cDCh=&rDM=true&cDM=true&footnes=false&empty=false&wai=false&time_mode=NONE&time_most_recent=false&lang=EN&cfo=%23%23%23.%23%23%23%2C%23%23%23"
---

## Jak číst tento graf a co znamenají jednotlivé sektory?

- Roční objem emisí České republiky je 130,35 mil. tun CO<sub>2</sub>eq (údaj z roku 2016). __V přepočtu na obyvatele to je 12,3 tCO<sub>2</sub>eq/obyvatele.__
- V grafu jsou zobrazeny antropogenní emise CO<sub>2</sub> a N<sub>2</sub>O, CH<sub>4</sub>, HFC, PFC, SF<sub>6</sub>, NF<sub>3</sub> vyjádřené jako *CO<sub>2</sub> ekvivalent*. Jednotka *CO<sub>2</sub> ekvivalent* zohledňuje dlouhodobý efekt skleníkových plynů v atmosféře a převádí je na množství CO<sub>2</sub>, které by mělo stejný efekt. Více viz článek [Global warming potential](https://en.wikipedia.org/wiki/Global_warming_potential).
- __Energetika:__ 54,45 milionů tun CO<sub>2</sub> (41,8 % celkových emisí, 5&thinsp;160 kg CO<sub>2</sub>eq na obyvatele ročně). Emise v energetice pochází především ze spalování hnědého uhlí v elektrárnách, z výroby tepla a výroby paliv. Emise skleníkových plynů pocházející z energetiky je možné snížit energetickými úsporami a rozvojem obnovitelných a nízkouhlíkových zdrojů energie.
- __Doprava:__ 18,45 mil. tun CO<sub>2</sub> (14,15 % celkových emisí, 1&thinsp;750 kg CO<sub>2</sub>eq na obyvatele ročně). Emise pocházejí hlavně z osobní a nákladní automobilové dopravy. Vlaková doprava je v grafu započtena, ale její příspěvek je příliš malý na to, aby se zobrazil. Ačkoliv je letecká doprava celosvětově významným zdrojem emisí, je komplikované posoudit, kterým zemím by se měla započítat. Z toho důvodu v mnoha údajích, které na internetu najdete, není letecká doprava do emisí jednotlivých zemí započítaná. Snížit emise z dopravy je možné přechodem na nízkouhlíková paliva (např. na elektrickou energii, biometan nebo vodík), zvýšením podílu vlakové a autobusové dopravy a snížením nutnosti přepravy jako takové (což může znamenat třeba bydlet blíže práci).
- __Průmyslové procesy:__ 15,22 mil. tun CO<sub>2</sub> (11,68 % celkových emisí, 1&thinsp;440 kg CO<sub>2</sub>eq na obyvatele ročně). Emise z průmyslových procesů, při kterých dochází k uvolňování skleníkových plynů do atmosféry jinak než spalováním fosilních paliv &ndash; patří sem například výroba cementu, výroba železa a oceli apod.
- __Spalování v průmyslu:__ 9,4 mil. tun CO<sub>2</sub> (7,21 % celkových emisí, tedy 890 kg CO<sub>2</sub>eq na obyvatele ročně). Jedná se o emise, které pochází ze spalování fosilních paliv pro potřeby průmyslu, typicky když je při výrobě potřeba něco zahřívat (destilace, sušení, tavení apod.).
- __Domácnosti a instituce:__ 13,55 mil. tun CO<sub>2</sub> (10,4 % celkových emisí, tedy 1280 kg CO<sub>2</sub>eq na obyvatele ročně). Jde o topení a ohřev vody (pokud energie není dodávána z teplárny), vaření apod.
- __Odpadové hospodářství:__ 3,67 mil. tun CO<sub>2</sub>eq ročně (2,82 % celkových emisí, 530 kg CO<sub>2</sub>eq na obyvatele ročně). Emise z odpadového hospodářství produkují především skládky odpadu, ze kterých do atmosféry uniká metan, který vzniká rozkladem biologicky rozložitelného materiálu v tělese skládky. Řešením je zákaz skládkování využitelných odpadů po vzoru většiny zemí EU a využití biologicky rozložitelných odpadů k produkci biometanu pro užití namísto zemního plynu například v dopravě.
- __Zemědělství:__ 8,52 mil. tun CO<sub>2</sub>eq (6,53 % celkových emisí, 810 kg CO<sub>2</sub>eq na obyvatele ročně). Emise v zemědělství pochází především z chovu hospodářských zvířat (metan) a také z obdělávání půdy a s tím spojenými emisemi N<sub>2</sub>O (3,6 mil. tun CO<sub>2</sub>eq). K omezení emisí metanu ze zemědělství by pomohlo snížení počtu chovaného dobytka (a s tím související snížení spotřeby hovězího masa a mléčných výrobků), správné nakládání se statkovými hnojivy (například jejich stabilizací v bioplynových stanicích) a méně intenzivní hnojení průmyslovými hnojivy.

## Poznámky k datům o emisích
* Data o emisích poskytují Eurostatu jednotlivé země EU -- tedy data za Českou republiku reportovala přímo Česká republika.
* Data za rok 2016 jsme vybrali proto, že pro daný rok máme i data ze systému emisních povolenek a můžeme tedy kombinovat data za stejný rok.
* Údaje odpovídají emisím vyprodukovaným v dané zemi, avšak vzhledem k vývozu a dovozu zboží nemusejí odpovídat emisím vzniklých ze spotřeby v dané zemi. ČR například do dalších zemí EU vyváží elektřinu, ocel, automobily apod a dováží zboží z jiných zemí EU nebo z Číny. V údajích o emisích nejsou zahrnuty emise z mezinárodní letecké dopravy, protože je komplikované přisoudit, které zemi by emise daného letu měly „patřit“ (místo vzletu?, místo přistání?, země která vyprodukovala letecké palivo?).



<!-- ### Je 130 Mt CO<sub>2</sub> málo, nebo moc?
Je to __příliš mnoho__. Na to, abychom udrželi globální nárůst průměrných teplot v přijatelné úrovni (tj. cca 1,5°C viz viz [FIXME odkaz na jinou infografiku](http://fix.me)), potřebujeme snížit emise na nulu (!) Nulové emise jsou možné díky tomu, že krom emitentů skleníkových plynů existují také jejich pohlcovače (způsobující úbytek) - např. lesy.
### Jak jsme na tom v porovnání s jinými státy světa?
Nejsme na tom moc dobře - v rámci světa jsme FIXME-tý největší znečišťovatel. Pro rychlé zorientování se:
- Indie cca FIXME Mt
- Švédsko cca FIXME Mt
- Čína cca FIXME Mt
- ČR cca FIXME Mt
- USA cca FIXME Mt
Asi nepřekvapí, že jsme větší znečišťovatelé než např. Německo, Francie či Švédsko. Bohužel ale, máme taky vyšší emise než třeba Polsko, Maďarsko či Slovensko.
### Co s tím můžu jako jednotlivec dělat? Na co se zaměřit?
Je zřejmé, že nemáme jako jednotlivci stejný vliv a možnosti věci měnit ve všech oblastech - měnit průmyslové procesy a spalování jako jednotlivec můžu těžko. Naproti tomu, zvolit si pro svou cestu ekologický způsob přepravy (tedy neletět), zateplit dům, změnit dodavatele elektřiny či výrazně omezit konzumaci masa mohu poměrně snadno, a taky celkem rychle.
### Na to jsem krátký - není to spíš o politice a zákonech?
Na množství emisí má každý z nás přímý vliv, svým chováním jejich množství můžeme výrazně ovlivnit - viz předchozí otázka. Nicméně, v sektorech jako je např. výroba elektřiny a energetický mix je třeba politického tlaku a úprav zákonů a nařízení. Tyto sektory tedy jako občan můžu výrazně ovlivnit ve volbách - jakou prioritu dává mnou podporovaný politický subjekt tématu klimatické krize? Jaké environmentální body má ve svém volebním programu?
### Kde je největší potenciál na snížení a v jakém časovém horizontu?
FIXME
### Kolik je FIXME Mt CO<sub>2</sub>?
FIXME Mt CO<sub>2</sub> si můžete představit např. jako:
- FIXME zaplněných plaveckých bazénů
- FIXME leteckých balónů
- FIXME...
## Detailní rozbor a další informace ke grafu
## Další odkazy-->
<!--* [Example.com](https://example.com) toto je příklad odkazu -->

