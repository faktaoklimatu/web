---
layout:     infographic
title:      "Emise států EU přepočtené na osobu"
slug:       "emise-eu-na-osobu"
redirect_from: "/emise-eu-na-osobu"
weight:     1
tags:       [ emise, EU, CO2 ]
caption:    "Srovnání ročních emisí skleníkových plynů států Evropské unie, vyjádřeno na obyvatele i za celou populaci."
data-our:   "https://docs.google.com/spreadsheets/d/1KNL5d1CwLsLc8INquN7z5ABdr52APEsDjEsUcYGh_Mk/edit#gid=979818322"
data-orig:  [ [ "Zdrojová data Eurostat", "http://appsso.eurostat.ec.europa.eu/nui/show.do?query=BOOKMARK_DS-089165_QID_20FB36E9_UID_-3F171EB0&layout=GEO,L,X,0;AIREMSECT,B,Y,0;UNIT,L,Z,0;AIRPOL,L,Z,1;TIME,C,Z,2;INDICATORS,C,Z,3;&zSelection=DS-089165INDICATORS,OBS_FLAG;DS-089165TIME,2016;DS-089165UNIT,MIO_T;DS-089165AIRPOL,GHG;&rankName1=UNIT_1_2_-1_2&rankName2=AIRPOL_1_2_-1_2&rankName3=INDICATORS_1_2_-1_2&rankName4=TIME_1_0_0_0&rankName5=GEO_1_2_0_0&rankName6=AIREMSECT_1_2_0_1&rStp=&cStp=&rDCh=&cDCh=&rDM=true&cDM=true&footnes=false&empty=false&wai=false&time_mode=NONE&time_most_recent=false&lang=EN&cfo=%23%23%23.%23%23%23%2C%23%23%23" ] ]
---

## Jak číst tento graf?

* Vertikální osa zobrazuje výši emisí {% include glossary.html id='co2eq' %} v tunách na obyvatele, šířka obdélníků regionů odpovídá jejich populaci. Plocha obdélníků tedy odpovídá celkovým emisím CO<sub>2</sub>eq.
* Státy s malou populací jsou mírně širší než odpovídá jejich počtu obyvatel, v opačném případě by byly jen obtížně viditelné.
* Jednotlivé barvy rozdělují státy do skupin podle výše celkových ročních emisí skleníkových plynů.
* Jiný pohled na srovnání celkových emisí skleníkových plynů států Evropské unie nabízí infografika [Emise skleníkových plynů](/infografiky/emise-eu).

## Komentáře ke grafu

* Průměrné emise na osobu v Evropské unii jsou 8,7 tun CO<sub>2</sub>eq. Oproti tomu světový průměr emisí na osobu je 6,51 tun CO<sub>2</sub>eq na rok. Pokud by každý člověk na zemi vypouštěl tolik emisí jako průměrný obyvatel Evropské unie, vzrostly by celosvětové emise o více než 30 %.
* Největším producentem skleníkových plynů v Evropské unii je v absolutním srovnání Německo, které je zároveň také nejlidnatějším státem unie.
* V přepočtu na obyvatele vypouští nejvíce skleníkových plynů Lucembursko (20 t CO<sub>2</sub>eq ročně), kde více než 60 % emisí pochází z dopravy, dle platformy [Votum Klima](https://today.rtl.lu/news/luxembourg/a/1184731.html) je to způsobené nafto-benzínovým turismem. Druhé Estonsko (15 t CO<sub>2</sub>eq) a čtvrtá Česká republika (12,4 CO<sub>2</sub>eq) mají vysoké emise kvůli energetickému mixu založenému na uhlí a třetí Irsko (13,6 t CO<sub>2</sub>eq) kvůli zemědělství. Detailnější analýzu emisí podle jednotlivých sektorů lze nalézt ve [zpracovaném datasetu](https://docs.google.com/spreadsheets/d/1KNL5d1CwLsLc8INquN7z5ABdr52APEsDjEsUcYGh_Mk/edit#gid=979818322).
* Naopak nejnižší emise na osobu má z Evropských států Malta (5,1 t CO<sub>2</sub>eq), následovaná Švédskem (5,6 t CO<sub>2</sub>eq). Zároveň životní úroveň ve Švědsku je téměř o [40 % procent vyšší](https://en.wikipedia.org/wiki/List_of_countries_by_GDP_(PPP)_per_capita) než v České republice, snižování emisí tedy nemusí být překážkou zvyšování životní úrovně obyvatel. Švédsko má zavedenou uhlíkovou daň již od roku 1991, dnes nejvyšší z celého světa - 127 $ / t CO<sub>2</sub>. Ve [zprávě z roku 2019](/studie/2019_mitigacni-opatreni-mmf) Mezinárodní měnový fond vysvětluje, proč je uhlíková daň nejefektivnějším opatřením na snižování emisí skleníkových plynů, jak zobrazuje také související infografika o [mitigačních opatřeních](/infografiky/mitigacni-opatreni-mmf).

## Poznámky k datům o emisích

* Emisní inventura poskytovaná Eurostatem využívá formát a strukturu dat CRF (common reporting format), veškerá metodika k výpočtům a reportingu je na stránkách národního programu inventarizace emisí ([NGGIP - national greenhouse gas inventory programme](https://www.ipcc-nggip.iges.or.jp/)) a je závazná pro všechny státy [UNFCCC](https://cs.wikipedia.org/wiki/R%C3%A1mcov%C3%A1_%C3%BAmluva_OSN_o_zm%C4%9Bn%C4%9B_klimatu).
* Data o emisích poskytují Eurostatu jednotlivé země EU – tedy data za Českou republiku reportovala přímo Česká republika, konkrétně skrze Evropskou agenturu pro životní prostředí.
* Data za rok 2016 jsme vybrali proto, že pro daný rok máme i data ze systému emisních povolenek a můžeme tedy kombinovat data za stejný rok.
* Údaje odpovídají emisím vyprodukovaným v dané zemi, avšak vzhledem k vývozu a dovozu zboží nemusejí odpovídat emisím vzniklých ze spotřeby v dané zemi. ČR například do dalších zemí EU vyváží elektřinu, ocel, automobily apod a dováží zboží z jiných zemí EU nebo z Číny.
* V rámci této infografiky jsou v údajích o emisích zahrnuty emise z letecké dopravy a zobrazené hodnoty odpovídají emisím vyprodukovaným z letů z letišť v dané zemi. Hodnota tedy nemusí odpovídat přesně množství emisí, které obyvatelé daného státu způsobí (typicky např. let českého člověka do New Yorku s přestupem v Amsterdamu se započítá do emisí ČR jen jako Praha-Amsterdam, zatímco emise z letu Amsterdam-New York se započtou Nizozemí). Není také zazpočítáno, že emise vypuštěné vysoko v atmosféře mají přibližně dvojnásobný efekt.
* V grafu jsou zobrazeny antropogenní emise CO<sub>2</sub> a N<sub>2</sub>O, CH<sub>4</sub>, HFCs, PFCs, SF<sub>6</sub>, NF<sub>3</sub> ({% include glossary.html id='antropogennisklenikoveplyny' %}) vyjádřené jako {% include glossary.html id='co2eq' %}.
