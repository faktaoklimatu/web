---
layout:     infographic
title:      "Světové emise skleníkových plynů"
slug:       "emise-svet-detail"
redirect_from: "/emise-svet-detail"
weight:     1
tags:       [ emise, svet, CO2 ]
caption:    "Poměrové srovnání ročních emisí regionů světa a přepočet na obyvatele."
data-our:   "https://drive.google.com/open?id=1aZNVRC7lJM28FxbKKnXo7HsPlyE2RaMbG3KDs8igwec"
data-orig:  [ [ "Zdrojová databáze EDGAR", "https://edgar.jrc.ec.europa.eu/overview.php?v=432_GHG" ] ]
---

## Jak číst tento graf?

* Všechny hodnoty emisí uvádíme v jednotkách {% include glossary.html id='co2eq' %}.
* V levé části jsou celkové roční emise světových regionů za rok 2012 v gigatunách CO<sub>2</sub>eq včetně procentuálního zastoupení (jedna gigatuna je miliarda tun). Plochy jednotlivých obdélníků odpovídají relativním emisím daného regionu. **Celosvětové emise v roce 2012 byly 46 gigatun CO<sub>2</sub>eq.**
* V pravé části jsou roční emise přepočtené na jednoho obyvatele daného regionu vyjádřeny v tunách CO<sub>2</sub>eq. Levá část tedy umožňuje porovnání absolutních emisí regionů, oproti tomu pravá část ukazuje, jak k celosvětovým emisím přispívá průměrný obyvatel daného regionu.
* Infografika [Emise skleníkových plynů EU](/infografiky/emise-eu) znázorňuje stejné údaje pro jednotlivé státy Evropské unie včetně České republiky.

## Doplňující informace k skupinám států

* __Obecný popis zobrazených regionů__:
* __Asie A__ (*Brunej, Malajsie, Mongolsko, Singapur*): státy v této skupině mají emise vyšší než 9 t CO<sub>2</sub>eq na osobu a drtivá většina celkových emisí z těchto států připadá na Malajsii, která má v této skupině zdaleka největší populaci. 
* __Asie B__ (*Afghánistán, Bangladéš, Pákistán, Filipíny, Vietnam* a další země Asie a ostrovní státy v Tichém oceánu): asijské a tichomořské státy s emisemi na obyvatele nižšími než 6 t CO<sub>2</sub>eq na osobu, přičemž většina států této skupiny má emise na osobu nižší než 2 t CO<sub>2</sub>eq. Nejvyšší celkové emise z této skupiny má Pákistán.
* __Blízký východ A__ (*Spojené arabské emiráty, Bahrajn, Kuvajt, Omán, Katar*): ropné státy Blízkého východu s poměrně malou populací. Všechny státy této skupiny mají emise na obyvatele vyšší než 19 t CO<sub>2</sub>eq. 
* __Blízký východ B__ (*Izrael, Jordánsko, Libanon, Sýrie, Jemen*): státy Blízkého východu, které nejsou významnými vývozci ropy. Emise na osobu mají nižší než 5 t CO<sub>2</sub>eq kromě Izraele, který má 10 t CO<sub>2</sub>eq na osobu.  
* __Evropa OECD__ (Rozvinuté evropské země: *Rakousko, Belgie, Dánsko, Estonsko, Finsko, Řecko, Maďarsko, Island, Irsko, Lotyšsko, Litva, Lucembursko,Nizozemsko, Norsko, Portugalsko, Slovensko, Slovinsko, Švédsko, Švýcarsko*): menší rozvinuté evropské státy s emisemi typicky mezi 8 a 15 t CO<sub>2</sub>eq na osobu.   
* __Evropa a Eurásie mimo OECD__ (*Albánie, Bělorusko, Bulharsko, Rumunsko, Tádžikistán, Uzbekistán* a další malé státy Evropy a Eurásie): méně rozvinuté evropské státy s emisemi mezi 2 a 10 t CO<sub>2</sub>eq na osobu. 
* __Afrika__ (Africké státy mimo Lybii a Jihoafrickou Republiku): typické emise na osobu jsou 1 až 4 t CO<sub>2</sub>eq. 
* __Jižní Amerika__ (Státy Jižní a střední Ameriky mimo Brazílii): typické emise na osobu jsou 2 až 6 t CO<sub>2</sub>eq, některé rozvinutější státy jako např. Argentina mají emise 8 až 10 t CO<sub>2</sub>eq na osobu.  


## Komentáře ke grafu

* Česká republika produkuje 0,14 gigatun CO<sub>2</sub>eq ročně, co odpovídá 0,3 % světových emisí na 0,15 % globální populace. Pokud by každý obyvatel Země produkoval tolik emisí jako průměrný Čech, globální emise by vzrostly na 92 gigatun CO<sub>2</sub>eq ročně, tedy na dvojnásobek současných emisí.
* Asie produkuje více než polovinu globálních emisí, zároveň však představuje 59&thinsp;% globální populace. Pokud by každý obyvatel planety produkoval stejně emisí jako průměrný Asiat, celkové emise by poklesly na 41 gigatun CO<sub>2</sub>eq ročně.
* Z jednotlivých států má v absolutních číslech nejvyšší emise Čína. K prudkému nárůstu emisí zde došlo především mezi lety 2000 a 2011, od roku 2012 čínské emise rostou [výrazně pomalejším tempem](https://unearthed.greenpeace.org/2019/02/28/china-coal-renewable-energy-2018-data-trends/) a v přepočtu na osobu jsou přibližně srovnatelné s emisemi Evropské unie. V Číně již několik let probíhají [pilotní programy obchodování s emisními povolenkami](https://www.nytimes.com/interactive/2019/04/02/climate/pricing-carbon-emissions.html) a v roce 2020 se Čína chystá spustit celonárodní program pro obchodování s emisemi. V roce 2018 bylo v Číně [prodáno více elektrických aut](https://qz.com/1517557/five-things-to-know-about-chinas-electric-car-boom/) než ve všech ostatních státech dohromady.
* V přepočtu na obyvatele má ze sledovaných regionů nejvyšší emise Austrálie a Nový Zéland - přibližně dvojnásobné v porovnání s obyvateli České republiky. Některé blízkovýchodní státy však mají ještě vyšší emise na obyvatele (například Kuvajt nebo Spojené arabské emiráty).

## Poznámky k datům o emisích

* Zdrojem dat je databáze EDGAR (Emission Database for Global Atmospheric Research, Emisní databáze pro globální výzkum atmosféry) provozovaná Evropskou agenturou pro životní prostředí.
* Graf uvádí data za rok 2012, neboť v době přípravy podkladů pro graf (září 2019) nebyly k dispozici novější data o emisích skleníkových plynů za jednotlivé státy světa (novější data jsou dostupná pouze pro některé regiony nebo se týkají pouze emisí oxidu uhličitého a nezahrnují ostatní skleníkové plyny).
* Údaje odpovídají emisím vyprodukovaným v daném regionu, avšak vzhledem k vývozu a dovozu zboží nemusejí odpovídat emisím vzniklých ze spotřeby v daném regionu.
* V grafu jsou zobrazeny antropogenní emise CO<sub>2</sub>, N<sub>2</sub>O a CH<sub>4</sub> ({% include glossary.html id='antropogennisklenikoveplyny' %}) vyjádřené jako {% include glossary.html id='co2eq' %}, nejsou zde zahrnuty některé marginální skleníkové plyny.
