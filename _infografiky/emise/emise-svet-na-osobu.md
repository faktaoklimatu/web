---
layout:     infographic
title:      "Emise světových regionů přepočtené na osobu"
slug:       "emise-svet-na-osobu"
redirect_from: "/emise-svet-na-osobu"
weight:     91
tags:       [ emise, svet, CO2 ]
caption:    "Srovnání ročních emisí vybraných států a světových regionů, vyjádřeno na obyvatele i za celou populaci."
data-our:   "https://drive.google.com/open?id=1aZNVRC7lJM28FxbKKnXo7HsPlyE2RaMbG3KDs8igwec"
data-orig:  [ [ "Zdrojová databáze EDGAR", "https://edgar.jrc.ec.europa.eu/overview.php?v=432_GHG" ] ]
---

## Jak číst tento graf?

* Vertikální osa zobrazuje výši emisí {% include glossary.html id='co2eq' %} v tunách na obyvatele, šířka obdélníků regionů odpovídá jejich populaci. Plocha obdélníků tedy odpovídá celkovým emisím CO<sub>2</sub>eq.
* Světový průměr emisí připadajících na osobu je 6,51 tuna CO<sub>2</sub>eq za rok, v grafu jej znázorňuje šedá tečkovaná čára.
* Velké geografické celky (kontinenty a Rusko) jsou seřazeny zleva doprava od nejvyšších celkových emisí po nejnižší. Srovnání emisí skleníkových plynů pro jednotlivé kontinenty přehledně znázorňuje infografika [Světové emise skleníkových plynů](/infografiky/emise-svet).
* Vybrané státy jsou v infografice zobrazeny samostatně (typicky státy s větší populací nebo s vyššími emisemi skleníkových plynů), ostatní státy daných regionů jsou zpravidla rozděleny na skupinu A s vyššími emisemi na osobu a skupinu B s nižšími emisemi na osobu. Přesné zařazení států do regionů popisuje následující odstavec.

## Doplňující informace ke skupinám států

* __Asie A__ (*Brunej, Malajsie, Mongolsko, Singapur*): státy v této skupině mají emise vyšší než 9 t CO<sub>2</sub>eq na osobu a drtivá většina celkových emisí z těchto států připadá na Malajsii, která má v této skupině zdaleka největší populaci.
* __Asie B__ (*Afghánistán, Bangladéš, Filipíny, Myanmar, Pákistán, Vietnam* a další země Asie a ostrovní státy v Tichém oceánu): asijské a tichomořské státy s emisemi na obyvatele nižšími než 9 t CO<sub>2</sub>eq na osobu, přičemž většina států této skupiny má emise na osobu nižší než 3 t CO<sub>2</sub>eq. Nejvyšší celkové emise z této skupiny má Pákistán, který je také nejlidnatější zemí regionu.
* __Blízký východ A__ (*Bahrajn, Katar, Kuvajt, Omán, Spojené arabské emiráty*): ropné státy Blízkého východu s poměrně malou populací. Všechny státy této skupiny mají emise na obyvatele vyšší než 19 t CO<sub>2</sub>eq.
* __Blízký východ B__ (*Izrael, Jemen, Jordánsko, Libanon, Sýrie*): státy Blízkého východu, které nejsou významnými vývozci ropy. Emise na osobu mají nižší než 5 t CO<sub>2</sub>eq kromě Izraele, který má 10 t CO<sub>2</sub>eq na osobu.  
* __Evropa A__ (*Estonsko, Finsko, Gibraltar, Irsko, Island, Lucembursko a Norsko*): malá skupina evropských států, které mají vyšší emise na osobu než Česká republika (tedy více než 13 t CO<sub>2</sub>).
* __Evropa B__ (*Belgie, Bělorusko, Dánsko, Maďarsko, Nizozemsko, Portugalsko, Rakousko, Řecko, Slovensko, Švédsko* a další menší evropské státy): ostatní evropské státy s nižšími emise na osobu než Česká republika (méně než 13 t CO<sub>2</sub>).
* __Afrika__ (Africké státy mimo Lybii a Jihoafrickou Republiku): typické emise na osobu jsou 1–4 t CO<sub>2</sub>eq.
* __Jižní Amerika__ (Státy Jižní a střední Ameriky mimo Brazílii): typické emise na osobu jsou 2–6 t CO<sub>2</sub>eq, některé rozvinutější státy jako např. Argentina mají emise 8–10 t CO<sub>2</sub>eq na osobu.  

## Komentáře ke grafu

* Česká republika vyprodukovala 13 tun CO<sub>2</sub>eq na osobu v roce 2012, zatímco světový průměr byl 6,5 tun CO<sub>2</sub>eq. Průměrný obyvatel České republiku tedy vypouští přibližně dvojnásobné množství skleníkových plynů oproti celosvětovému průměru. Z více než 200 zahrnutých zemí jich pouze 24 má vyšší emise na obyvatele než Česká republika, celková populace těchto států je 660 milionů obyvatel (tedy méně než 10 % celosvětové populace).
* Asie produkuje více než polovinu globálních emisí, zároveň však představuje 59&thinsp;% globální populace. Pokud by každý obyvatel planety produkoval stejně emisí jako průměrný Asiat, celkové emise by poklesly přibližně o 10 %.
* Nejvyšší emise skleníkových plynů na obyvatele má Katar, 73 t CO<sub>2</sub> ročně. Z větších států pak Austrálie, 27 t CO<sub>2</sub> ročně. V celkovém množství vypouštěných skleníkových plynů jsou největšími znečišťovateli Čína a Spojené státy americké.
* Přepočet emisí skleníkových plynů na obyvatele umožňuje srovnání zemí z určitého pohledu, avšak nezohledňuje rozdíly v životní úrovni jednotlivých zemí. Například Norsko má mírně vyšší emise na osobu než Česká republika (průměrný Nor vyprodukuje 14 t ročně, průměrný Čech 13 t CO<sub>2</sub>eq), zároveň však obyvatelé Norska mají dvojnásobnou životní úroveň oproti České republice. Oproti tomu obyvatelé Běloruska mají jen mírně nižší průměrné emise (12 t), avšak téměř poloviční životní úroveň v porovnání s obyvateli České republiky. V mezinárodním srovnání je proto užitečná tzv. {% include glossary.html id='emisniintenzitaekonomiky' %}, její rozdíly mezi státy ukazují, že [vhodnými opatřeními](/infografiky/mitigacni-opatreni-mmf) lze snižovat emise skleníkových plynů a zároveň zvyšovat životní úroveň obyvatel.

## Poznámky k datům o emisích

* Zdrojem dat je databáze EDGAR (Emission Database for Global Atmospheric Research, Emisní databáze pro globální výzkum atmosféry) provozovaná Evropskou agenturou pro životní prostředí.
* Graf uvádí data za rok 2012, neboť v době přípravy podkladů pro graf (září 2019) nebyly k dispozici novější data o emisích skleníkových plynů za jednotlivé státy světa (novější data jsou dostupná pouze pro některé regiony nebo se týkají pouze emisí oxidu uhličitého a nezahrnují ostatní skleníkové plyny).
* Údaje odpovídají emisím vyprodukovaným v daném regionu, avšak vzhledem k vývozu a dovozu zboží nemusejí odpovídat emisím vzniklých ze spotřeby v daném regionu.
* V grafu jsou zobrazeny antropogenní emise CO<sub>2</sub>, N<sub>2</sub>O a CH<sub>4</sub> ({% include glossary.html id='antropogennisklenikoveplyny' %}) vyjádřené jako {% include glossary.html id='co2eq' %}, nejsou zde zahrnuty některé marginální skleníkové plyny.
