---
layout:     infographic
title:      "Srovnání emisí skleníkových plynů"
slug:       "emise-vybrane-staty"
redirect_from: "/emise-vybrane-staty"
weight:     3
tags:       [ emise, EU, CO2 ]
caption:    "Srovnání emisí některých zemí EU přepočtených na obyvatele (jednotka jsou tuny CO<sub>2</sub>eq na obyvatele), zobrazeny podle sektorů."
data-our:   "https://docs.google.com/spreadsheets/d/1ldy3l-W0HDG1cHK393_rQC5pGXIWbVw94Dh3ie4aEI8/edit?usp=sharing"
data-orig:  [ [ "Zdrojová data Eurostat", "http://appsso.eurostat.ec.europa.eu/nui/show.do?query=BOOKMARK_DS-089165_QID_20FB36E9_UID_-3F171EB0&layout=GEO,L,X,0;AIREMSECT,B,Y,0;UNIT,L,Z,0;AIRPOL,L,Z,1;TIME,C,Z,2;INDICATORS,C,Z,3;&zSelection=DS-089165INDICATORS,OBS_FLAG;DS-089165TIME,2016;DS-089165UNIT,MIO_T;DS-089165AIRPOL,GHG;&rankName1=UNIT_1_2_-1_2&rankName2=AIRPOL_1_2_-1_2&rankName3=INDICATORS_1_2_-1_2&rankName4=TIME_1_0_0_0&rankName5=GEO_1_2_0_0&rankName6=AIREMSECT_1_2_0_1&rStp=&cStp=&rDCh=&cDCh=&rDM=true&cDM=true&footnes=false&empty=false&wai=false&time_mode=NONE&time_most_recent=false&lang=EN&cfo=%23%23%23.%23%23%23%2C%23%23%23" ] ]
---

## Co je v grafice zobrazeno?

* Všechny hodnoty emisí uvádíme v jednotkách {% include glossary.html id='co2eq' %}.
* Roční objemy emisí skleníkových plynů jsou v různých státech EU různé - nejvíce emisí produkují Německo, Velká Británie a Francie &ndash; ale tyto země mají také nejvíce obyvatel. Aby bylo možné čísla srovnávat, uvádíme přepočet v tunách CO<sub>2</sub>eq na obyvatele na rok.
* Výběr států pro graf: zobrazení všech států EU by bylo nepřehledné a zásadní rozdíly by nebyly dobře vidět. Vybrali jsme tedy vedle ČR šest dalších států tak, aby byly zastoupeny sousední země i určité extrémy v Evropě, a celý vzorek tak byl co nejvíce reprezentativní. Z vybraných zemí má ČR nejvyšší emise, což ale odráží i pozici ČR v EU. (Vyšší emise na obyvatele než ČR má jen Estonsko, Irsko a Lucembursko)
* V grafu jsou zobrazeny antropogenní emise CO<sub>2</sub> a N<sub>2</sub>O, CH<sub>4</sub>, HFC, PFC, SF<sub>6</sub>, NF<sub>3</sub> ({% include glossary.html id='antropogennisklenikoveplyny' %}) vyjádřené jako {% include glossary.html id='co2eq' %}.

## Co znamenají jednotlivé sektory a jaké jsou v nich rozdíly v rámci EU?

* __Rozdíly v energetice:__ Státy, které k výrobě elektřiny a tepla využívají z velké části hnědé uhlí, mají emise z energetiky okolo 4&ndash;5 tun CO<sub>2</sub>eq na osobu a rok. Většina státu EU má však jiný energetický mix a průměrné emise z energetiky v celé EU jsou 2,34 t CO<sub>2</sub>eq na osobu na rok, 16 států má emise z energetiky ještě nižší.
* __Rozdíly v dopravě__ (včetně letecké): V emisích z dopravy se státy liší výrazně méně než v energetice. Většina států EU má emise mezi 1,8&ndash;2,6 tun CO<sub>2</sub> na osobu na rok, průměrná hodnota v EU je 2,12 t CO<sub>2</sub> na osobu na rok. Typicky zhruba 50%&ndash;60 % z emisí dopravy pochází z osobních aut, 5 %&ndash;15 % z letecké dopravy a 30 %&ndash;45 % z nákladní dopravy a autobusů.
* __Rozdíly v emisích z průmyslových procesů__ souvisí s typem průmyslu dané země. Emise z průmyslových procesů souvisí s uvolňováním skleníkových plynů např. při výrobě cementu, zpracování železné rudy nebo výrobě chladicích plynů. Průměrná hodnota emisí tohoto sektoru v EU je 0,73 t CO<sub>2</sub> na osobu na rok.
* __Rozdíly v emisích ze spalování fosilních paliv v průmyslu__  (typicky když je při výrobě potřeba něco zahřívat - destilace, sušení, tavení apod.) také souvisí s typem průmyslu dané země.
* __Rozdíly v emisích ze spalování v domácnostech a institucích__ (vaření, ohřev vody, topení): Průměrná hodnota emisí z tohoto sektoru je v EU 1,28 t CO<sub>2</sub> na obyvatele na rok, přičemž většina zemí je v rozmezí 0,5&ndash;1,5 tun CO<sub>2</sub> na osobu na rok. Typicky zhruba dvě třetiny z těchto emisí pocházejí ze spalování v domácnostech.
* __Rozdíly v odpadovém hospodářství:__ Emise z odpadového hospodářství produkují především skládky odpadu, ze kterých do atmosféry uniká metan. V zemích EU mají všechny státy emise z odpadového hospodářství mezi 0,1&ndash;0,65 tun CO<sub>2</sub>eq na obyvatele na rok.
* __Rozdíly v zemědělství:__ pochází především z chovu hospodářských zvířat (metan) a z obdělávání půdy (průmyslová hnojiva produkují N<sub>2</sub>O). Téměř všechny státy v EU mají emise ze zemědělství mezi 0,4&ndash;1,2 t CO<sub>2</sub>eq/osoba na rok. Výjimky jsou Irsko (4,07 t CO<sub>2</sub>eq/osoba/rok), Dánsko (1,85 t CO<sub>2</sub>eq/osoba/rok), Lotyšsko (1,54 t CO<sub>2</sub>eq/osoba/rok) a Litva (1,35 t CO<sub>2</sub>eq/osoba/rok). V případě Irska a Dánska připadají tři čtvrtiny na chov dobytka, naopak v případě Lotyšska a Litvy je více než polovina emisí ze zemědělství způsobena průmyslovými hnojivy.

## Poznámky k datům o emisích

* Data o emisích poskytují Eurostatu jednotlivé země EU – tedy data za Českou republiku reportovala přímo Česká republika.
* Data za rok 2016 jsme vybrali proto, že pro daný rok máme i data ze systému emisních povolenek a můžeme tedy kombinovat data za stejný rok.
* Údaje odpovídají emisím vyprodukovaným v dané zemi – ovšem vzhledem k vývozu a dovozu zboží nemusejí odpovídat emisím vzniklých ze spotřeby v dané zemi. ČR například do dalších zemí EU vyváží elektřinu, ocel, automobily apod a dováží zboží z jiných zemí EU nebo z Číny.
* V rámci této infografiky jsou v údajích o emisích zahrnuty emise z letecké dopravy a zobrazené hodnoty odpovídají emisím vyprodukovaným z letů z letišť v dané zemi. Hodnota tedy nemusí odpovídat přesně množství emisí, které obyvatelé daného státu způsobí (typicky let českého člověka do New Yorku s přestupem v Amsterdamu se započítá do emisí ČR jen jako Praha-Amsterdam, zatímco emise z letu Amsterdam-New York se započtou Nizozemí). Není také zazpočítáno, že emise vypuštěné vysoko v atmosféře mají přibližně dvojnásobný efekt. 
* Všechny údaje jsou zaokrouhlené na jedno desetinné místo, ale velikosti plochy odpovídají přesným hodnotám. V důsledku toho se mohou lišit velikosti jednotlivých čtverců, i když se neliší číselný údaj (např. u Francie jsou emise ze *spalování v průmyslu* 0,74 t CO<sub>2</sub>eq na obyvatele za rok a emise z *průmyslových procesů* 0,65 t CO<sub>2</sub>eq – obě položky se zaokrouhlí na 0,7, ale tyto čtverce jsou různě velké).
