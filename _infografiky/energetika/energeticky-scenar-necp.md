---
layout:      infographic
title:       "NECP: Scénář transformace elektroenergetiky ČR"
slug:        "energeticky-scenar-necp"
published:   2020-11-20
weight:      100
tags-scopes: [ cr ]
tags-topics: [ energetika, opatreni, scenare-cr-2030 ]
caption:     "NECP NECP NECP NECP"
data-our:    "https://docs.google.com/spreadsheets/d/16fITQ_Y51CWL1co734tU5hHQUAf298chxxr3q0-lFWI/edit"
# data-orig:   []
---

{% include _texts/energeticke-scenare/jak-cist.md %}

{% include _texts/energeticke-scenare/v-cem-se-shoduji.md %}

<details markdown=1>
<summary>
<h2>Metodické komentáře ke grafice</h2>
</summary>
{% include _texts/energeticke-scenare/rozdeleni-zdroju-2019.md %}

### Rozdělení zdrojů do kategorií: rok 2030

Čísla o výrobě přebíráme přímo ze studie (ve skutečnosti jsou kombinací dvou tabulek, jedna udává výrobu z obnovitelných zdrojů v TJ, druhá výrobu z konvenčních zdrojů v TWh). Predikci instalovaného výkonu studie udává pouze u obnovitelných zdrojů. Kromě zřejmé predikce u jádra tak ve studii chybí odhad pro uhelné a plynové elektrárny.

{% include _texts/energeticke-scenare/emise.md %}
</details>

<details markdown=1>
<summary>
<h2>O scénáři NECP</h2>
</summary>

Národní klimaticko energetické plány (NECP, National Energy and Climate Plan) dala
Evropská unie za úkol sestavit jednotlivým zemí, aby bylo možné koordinovat emisní cíle EU a opatření pro jejich plnění. Český NECP, nazývaný Vnitrostátní plán České republiky v oblasti energetiky a klimatu, zpracovávalo Ministerstvo průmyslu a obchodu. 

### Co NECP obsahuje? 
Stěžejní část Vnitrostátního plánu tvoří nastavení příspěvku ČR k tzv. evropským klimaticko-energetickým cílům EU v oblasti snižování emisí, zvyšování podílu obnovitelných zdrojů energie a zvyšování energetické účinnosti. NECP však zabývá nejen elektřinou, ale energetikou obecně, do čehož spadá i chlazení a výroba tepla, distribuce zemního plynu, posouzení energetické náročnosti průmyslu a další.  Na více než 400 stranách obsahuje velké množství informací, které s tématem různě, někdy i jen okrajově, souvisejí  počínaje tabulkami a grafy vývoje konečné spotřeby energie v různých sektorech v uplynulých letech, diskusi opatření v oblasti vzdělávání a poradenství, informace o stavu zásob jaderného paliva v elektrárne Dukovany až po tabulku s odhadovanými počty ovcí, prasat a skotu do roku 2040. K metodice výpočtů většiny hodnot NECP uvádí zpravidla: “Zdroj: Vlastní zpracování MPO pro účely Vnitrostátního plánu”.
Striktně řečeno tedy NECP není scénář transformace energetiky, ale soubor informací o takřka všem, co se energetiky týká. Přestože NECP obsahuje klima explicitně v názvu, nezmiňuje potřebu mitigace klimatické změny jako kontext, ve kterém transformace energetiky probíhá a nijak více se probíhající změně klimatu nevěnuje. 

NECP přitom vychází zejména ze dvou strategických dokumentů, Aktualizované státní energetické koncepce ČR (ASEK, která počítá s pokračujícím rozvoj jaderné energetiky) a Politiky ochrany klimatu v ČR schválené v roce 2017. 


### Jaké jsou cíle ČR, ze kterých NECP vychází?
V oblasti snižování emisí je cílem ČR je snížit celkové emise skleníkových plynů (tedy nejen z výroby elektřiny) do roku 2030 o 30 % v porovnání s rokem 2005, což odpovídá snížení emisí o 44 MtCO2eq. Podle emisních projekcí dojde při naplnění politik a opatření obsažených ve Vnitrostátním plánu k poklesu emisí skleníkových plynů na úrovni 34% (v porovnání s rokem 2005). 

V rámci dekarbonizace si Česká republika vytyčila cíl dosáhnout 22% podílu obnovitelných zdrojů na hrubé konečné spotřebě energie (tedy nejen elektřiny, ale i spotřeby energie při chlazení a výrobě tepla, v dopravě apod. V roce 2020 je tento podíl 13%)

NECP dále vychází z Státní energetické koncepce ASEK, která počítá s navýšením produkce elektřiny z jádra do roku 2040 na 46-58%. Plánovaná dostavba nových bloků se sice přímo neprojeví do roku 2030, nepřímo však souvisí s jen pomalým navyšováním OZE v rámci NECP. 

## Metodika: 
K metodice výpočtů hodnot výroby elektřiny či instalovaného výkonu jednotlivých zdrojů NECP uvádí zpravidla: “Zdroj: Vlastní zpracování MPO pro účely Vnitrostátního plánu”. Lze očekávat, že půjde o hodnoty z jiných dokumentů (např. Státní Energetická Koncepce), expertní odhady, nebo o rozpady cílů, které byly s Evropskou Unií vyjednány na politické úrovni. NECP modelování nebo kritéria optimalizace nezmiňuje.  

Pro naše zobrazení scénáře elektro-energetiky, jak ji uvažuje NECP jsme použili:  
Hodnoty hrubé výroby elektřiny podle paliv - tabulka 168 na straně 341. 
Hodnoty výroby elektřiny z OZE  - tabulka 15. na straně 31.
Instalovaný výkon OZE - tabulka 18. na straně 33. 

</details>