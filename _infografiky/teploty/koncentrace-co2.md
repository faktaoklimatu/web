---
layout:     infographic
title:      "Vývoj koncentrace CO<sub>2</sub> v historii"
slug:       koncentrace-co2
weight:     3
tags:       [ teploty, CO2, svet ]
caption:    "Od průmyslové revoluce rostou koncentrace oxidu uhličitého vysoko nad hodnoty, které byly na planetě během posledních 800&thinsp;000&nbsp;let a výrazně zvyšují skleníkový efekt a způsobují globální oteplování. Data pochází z analýzy ledovcových vrtů EPICA v Antarktidě a z přímých měření na Mauna Loa, Hawai."
data-our:   "https://docs.google.com/spreadsheets/d/1fV9lD8vdVRpijeswxnuqDnbRQOXayiP_mTLZvDOflmQ/edit?usp=sharing"
data-orig:	[ [ "EPICA", "ftp://ftp.ncdc.noaa.gov/pub/data/paleo/icecore/antarctica/epica_domec/edc-co2-2008.xls" ]
            , [ "Scripps", "http://scrippsco2.ucsd.edu/data/atmospheric_co2/icecore_merged_products" ]
            , [ "Scripps CO<sub>2</sub> program", "https://scripps.ucsd.edu/programs/keelingcurve/" ] ]
---

## Jak číst tento graf?

* V posledních 800&thinsp;000 letech se koncentrace CO<sub>2</sub> pohybovaly v rozsahu 170--280ppm a kolísání odpovídalo střídání dob ledových a meziledových (pro srovnání: první nálezy *Homo Sapiens* mají stáří přibližně 300&thinsp;000&nbsp;let).
* Během posledních 2000&nbsp;let byly koncetrace CO<sub>2</sub> až do roku 1750 stabilní v rozmezí 275--280ppm.
* __Od průmyslové revoluce, tedy přibližně od roku 1750 koncentrace CO<sub>2</sub> rychle rostou a dosahují vyšších hodnot, než kdykoliv za poledních 800&thinsp;000&nbsp;let.__ Tempo růstu se navíc také zrychluje: v letech 1750--1949 je tempo růstu 2,1 ppm za dekádu, v letech 1950--1999 je tempo růstu 12,1 ppm za dekádu a v letech 2000--2019 je tempo 21,1 ppm za dekádu.
* Koncentrace CO<sub>2</sub> v průběhu roku kolísá o přibližně 5ppm, maximum nastává na jaře, minumum na podzim. __V květnu 2019 dosáhly koncentrace CO<sub>2</sub> hodnoty 414,66 ppm__, nejnižší naměřené hodnoty 2019 zatím byly 410 ppm. (V grafu ponecháváme hodnotu 410 ppm v souladu s metodikou použitou v časové řadě.)
* Jednotka *ppm* znamená *parts per milion*, tedy označuje počet částic v jednom milionu (podobně jako procenta, tedy *per cent* znamená počet ve stovce a promile znamená počet v tisici). Tedy koncentrace 400 ppm odpovídá 0,4 promile nebo 0,04&nbsp;% a znamená, že v jednom milionu molekul vzduchu je 400 molekul oxidu uhličitého.

## Jak se měří historické koncentrace CO<sub>2</sub>?

* Vzorky ledu z hloubkových ledovcových vrtů (až 3800 m) obsahují velmi starý led (až 800&thinsp;000&nbsp;let). Fyzikální vlastnosti tohoto ledu vypovídají o podmínkách v dobách, kdy led zamrzl. Z množství isotopů kyslíku a vodíku lze určit tehdejší průměrnou teplotu planety, z bublinek zachycených v ledu lze určit složení tehdejšího vzduchu.
* Starší data (0--800&thinsp;000&nbsp;let před současností) pocházejí z projektu EPICA (European Project for Ice Coring in Antartica), konkrétně z vrtů "Dome C", které sahají do hloubky 3190 m a odpovídající stáří ledu je 798&thinsp;000&nbsp;let ([data EPICA](ftp://ftp.ncdc.noaa.gov/pub/data/paleo/icecore/antarctica/epica_domec/edc-co2-2008.xls)).
* Mladší data (0-2000&nbsp;let před současností) jsou složením současných měření na Mauna Loa, Hawai a měření z ledovcových vrtů na Jižním pólu ([data Scripps](http://scrippsco2.ucsd.edu/data/atmospheric_co2/icecore_merged_products)).
* Od roku 1958 se měří přímo koncentrace CO<sub>2</sub> ve vzduchu na Mauna Loa, Hawai, jako součást ["Scripps CO<sub>2</sub> program"](https://scripps.ucsd.edu/programs/keelingcurve/).

## Jak víme, že nárůst koncentrací CO<sub>2</sub> je důsledkem spalování fosilních paliv?

* Různé zdroje oxidu uhličitého mají různé [isotopové složení](https://cs.wikipedia.org/wiki/Izotopy_uhl%C3%ADku). Uhlík obsažený v uhlí a ropě neobsahuje žádné isotopy <sup>14</sup>C, oxid uhličitý vydechovaný rostlinami má nižší koncentraci <sup>13</sup>C než oxid uhličitý, který vychází z oceánu. Oxid uhličitý v atmosféře je smíchaný z těchto zdrojů a jeho podrobnou analýzou lze zjistit, že současné narůstající koncentrace CO<sub>2</sub> přesně odpovají množství spalovaných fosilních paliv. Více o isotopech uhlíku v atmosféře najdete na [NOAA Earth System Research Laboratory](https://www.esrl.noaa.gov/gmd/outreach/isotopes/mixing.html).
