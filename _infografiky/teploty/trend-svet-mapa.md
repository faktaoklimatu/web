---
layout:     infographic
title:      "Mapa nárůstu teploty v letech 1961 - 2018"
slug:       "trend-svet-mapa"
redirect_from: "/trend-teplot-cr"
weight:     99
tags:       [ teploty ]
caption:    "Svět se za posledních 60 let oteplil přibližně o 1°C, ale různá místa se oteplují různě rychle. Zatímco pro většinu oceánů nepřesáhlo oteplení 0,5°C, většina pevniny se otepluje rychleji. K největšímu oteplení přesahujícímu 4°C za posledních 60let dochází v severním ledovém oceánu."
data-our:   ""
data-orig:	[ [ "Zdrojová data NASA GISS", "https://data.giss.nasa.gov/gistemp/maps/index_v4.html" ] ]
---

## Další komentáře a odkazy

* Svět se od roku 1961 oteplil přibližně o 1°C (viz. [Světová teplotní anomálie](https://faktaoklimatu.cz/infografiky/vyvoj-teplotni-anomalie)). Nicméně  pevniny se oteplují přibližně dvakrát rychlejším tempem než oceány, severní polokoule se otepluje rychleji než jižní polokoule. Oteplení je navíc různé v různých obdobích roku -- například v zimních měsících v severním ledovém oceánu dosahuje oteplení hodnoty +7°C od roku 1961.

* Zesílení oteplování nad pevninou a na severní polokouli je způsobeno zpětnými vazbami v klimatickém systému a je dobře modelováno současnými klimatickými modely. Už v roce 1979 shrnovala [Charneyho zpráva](https://faktaoklimatu.cz/studie/1979_charneyho-zprava) výsledky tehdejších klimatických modelů a autoři konstatovali: „…pokud dojde ke zdvojnásobení koncentrace CO2 v atmosféře a dosažení termodynamické rovnováhy, dojde k oteplení o 2°C až 3,5°C, s vyššími nárůsty v severních zeměpisných šířkách.“

* Data pocházejí z [NASA GISS](https://data.giss.nasa.gov/gistemp/), kde dlouhodobě sbírají teplotní data z měřicích stanic na pevnině i na moři. Datové řady začínají rokem 1880, my jsme se rozhodli použít data od roku 1961, aby je bylo možné dobře srovnát s teplotami pro ČR od ČHMÚ, která začínají rokem 1961.   

* Konkrétní příkladem místa s velkým nárůstem teploty jsou Špicberky, kde se teplota za posledních 60 let zvýšila v průměru o 5°C, v zimních měsících dokonce o 7°C. (měřicí stanice Barencburg (78.10N, 14.30E) Ny Alesund (78.92N, 11.93E). Příkladem místa, které zaznamenalo mírný pokles teploty  (přibližně o 1°C od roku 1961) je stanice Halley (75.45S, 26.217W) na pobřeží Weddellova moře, Antarktida jako kontinent se ale mírně otepluje. 

* Data z jednotlivých měřicích stanic si můžete procházet na interaktivní aplikaci [NASA GISS](https://data.giss.nasa.gov/gistemp/station_data_v4_globe/)

* Citace: GISTEMP Team, 2019: GISS Surface Temperature Analysis (GISTEMP). NASA Goddard Institute for Space Studies. Dataset accessed 20YY-MM-DD at data.giss.nasa.gov/gistemp/.
Lenssen, N., G. Schmidt, J. Hansen, M. Menne,A. Persin,R. Ruedy, and D. Zyss, 2019: Improvements in the GISTEMP uncertainty model. J. Geophys. Res. Atmos., 124, no. 12, 6307-6326, doi:10.1029/2018JD029522.