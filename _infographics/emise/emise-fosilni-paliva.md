---
layout:     infographic
title:      "Světové emise CO2 z fosilních paliv a výroby cementu"
slug:       "emise-fosilni-paliva"
redirect_from: "/emise-fosilni-paliva"
published:  2021-02-04
weight:     95
tags-scopes: [ svět ]
tags-topics: [ emise, energetika ]
caption:    "Světové emise CO<sub>2</sub> ze spalování uhlí, ropy a plynu za posledních 60 let narostly čtyřnásobně. K dosažení uhlíkové neutrality bude potřeba aby klesly praticky na nulu. "
dataset:    "emise-fosilni-paliva"
---

## Jak číst tento graf?

* Graf ukazuje **světové emise ze spalování uhlí, ropy a zemního plynu** a pro srovnání také **emise z výroby cementu**. Celkové emise z těchto zdrojů za rok 2019 byly  35 897 miliónů tun CO<sub>2</sub>.

* V grafu jsou jako emise z výroby cementu znázorněny pouze emise pocházející z chemické reakce CaCO<sub>3</sub> + teplo ⟶ CaO + CO<sub>2</sub>. Emise vzniklé spalováním uhlí či plynu na ohřev jsou započteny jako emise příslušného paliva.  

## Více o jednotlivých palivech a cementu

{% include preview-box.html
    title="Z čeho se vyrábí elektřina?"
    text="Narozdíl od ropy jsou uhlí a zemní plyn významými palivy pro výrobu elektřiny."
    slug="elektrina-svet"
%}

### Uhlí

* **Použití:** Především výroba elektřiny a tepla ([Mapa uhelných elektráren světa](https://www.carbonbrief.org/mapped-worlds-coal-power-plants)), v průmyslu pro tavení železa, skla nebo jiné zahřívání. 

* **Těžba a přeprava:** Celkově se za rok 2019 vytěžilo přibližně [8 miliard tun uhlí](https://www.iea.org/reports/coal-information-overview). Zdaleka nejvíce uhlí se těží v Číně - 46 % světové produkce), následují Indie (10 %), USA (8 %), Indonésie (8 %) a Austrálie (6 %). Narozdíl od ropy a zemního plynu, které lze přepravovat ropovody a plynovody je uhlí nutné na místo spotřeby dovézt

* V grafu je vidět pozoruhodný **nárůst spotřeby uhlí po roce 2000** , který byl způsoben industrializací Číny, Indie a dalších Asijských zemí. Spotřeba uhlí v Evropě i USA v posledních desetiletích klesá.

### Ropa

* **Použití:** Většina ropy - či přesněji řečeno benzínu a nafty z ropy vyrobených - se spaluje v dopravě. K výrobě elektřiny a tepla se používá spíše vyjímečně. 

* **Těžba a přeprava:** Celkově se na světě těží okolo [100 miliónů barelů ropy](https://www.eia.gov/outlooks/steo/report/global_oil.php) za den, tedy asi 5 miliard tun za rok (2019). Nejvíce ropy se těží v zemích Perského zálivu (asi 32 % světové produkce), dále v USA (15 %) a Rusku (13 %). Zatímco USA pokrývá těžbou vlastní spotřebu, většina ostatních významných producentů ropy svou těžbu exportuje. Asi 61 % ropy se [přepravuje po moři](https://talkbusiness.net/2017/08/61-of-global-crude-oil-and-petroleum-products-transported-by-sea/), zbytek skrze [ropovody](http://worldmap.harvard.edu/data/geonode:global_oil_pipelines_7z9).  

* V grafu je vidět několikaletý **pokles spotřeby po roce 1979**, který byl způsoben [ropnou krizí](https://en.wikipedia.org/wiki/1979_oil_crisis) po revoluci v Iránu a následné válce mezi Iránem a Irákem. Světová těžba tehdy poklesla asi o 4 % a cena ropy vyskočila na dvojnásobek.     

### Plyn

* **Použití:** Výroba elektřiny a tepla, v domácnostech (topení, vaření, ohřev vody) i v průmyslu. 

* **Těžba a přeprava:** Celkově se za rok 2019 vytěžilo [4000 miliard m<sup>3</sup>](https://www.bp.com/content/dam/bp/business-sites/en/global/corporate/pdfs/energy-economics/statistical-review/bp-stats-review-2019-natural-gas.pdf), tedy asi 3,2 miliard tunzemního plynu. Mezi největší producenty patří USA (21 % světové produkce), Rusko (17 %) a státy Perského zálivu (dohromady 18 %). [Přeprava zemního plynu](https://en.wikipedia.org/wiki/Natural_gas#/media/File:Global_Gas_trade_both_LNG_and_Pipeline.png) probíhá jak skrz plynovody, tak pomocí lodí, které přepravují zkapalněný plyn. 

* Spalování zemního plynu je pro výrobu elektřiny výrazně efektivnější než spalování uhlí. IPCC odhaduje emisní intenzitu zemního plynu v rozmezí 410 - 650 g CO<sub>2</sub>eq./kWh (včetně těžby a přepravy), pro spalování uhlí uvádí rozmezí 740 - 910 g CO<sub>2</sub>eq./kWh. To je významný důvod pro tzv. uhelný phase-out, kdy jsou uhelné elektrárny nahrazovány kombinací obnovitelných zdrojů energie a plynových elektráren. 

* Kromě emisí CO<sub>2</sub> ze spalování vznikají při těžbě a přepravě zemního plynu i emise metanu. Jde především o [úniky plynu při těžbě](https://en.wikipedia.org/wiki/Fugitive_emission), jejichž roční objem se odhaduje na asi [100 miliónů tun CH<sub>4</sub>](https://www.carbonbrief.org/scientists-concerned-by-record-high-global-methane-emissions), tedy asi třetina antropogenních emisí methanu. 

### Cement

* Cement se vyrábí zahříváním směsi vápence a jílů na teploty okolo 1450 °C, kdy působením se působením tepla vápenec rozkládá na oxid vápenatý a oxid uhličitý. Přibližně polovina celkových emisí CO<sub>2</sub> z výroby cementu vzniká jako důsledek chemické reakce CaCO<sub>3</sub> + teplo ⟶ CaO + CO<sub>2</sub>, druhá polovina celkových emisí souvisí se spalováním uhlí či plynu. V kategorii *cement* jsou v grafu zaneseny pouze emise z chemické reakce. Emise ze spalování jsou součástí grafů pro příslušná fosilní paliva.
 
* Celkové emise z výroby cementu (včetně paliv na ohřev)) významné jsou přibližně 2,8 miliard tun CO<sub>2</sub>, tedy asi 8 % světové produkce CO<sub>2</sub>.  Kdyby byl cementárenský průmysl státem, byly by jeho emise třetí největší na světě, hned po Číně a USA. 

