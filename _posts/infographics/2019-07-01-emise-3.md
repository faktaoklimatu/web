---
layout:     infographic
title:      "Emise skleníkových plynů ČR"
caption:    "Zdrojová data: Eurostat. Srovnání emisí některých zemí EU přepočtených na obyvatele (jednotka jsou tuny CO2eq na obyvatele), zobrazzeny podle sektorů.  "
categories: infographics
weight:     3
tags:       sections-emise
src:	    "Zdrojová data EEA"
srclink:    "http://appsso.eurostat.ec.europa.eu/nui/show.do?query=BOOKMARK_DS-089165_QID_20FB36E9_UID_-3F171EB0&layout=GEO,L,X,0;AIREMSECT,B,Y,0;UNIT,L,Z,0;AIRPOL,L,Z,1;TIME,C,Z,2;INDICATORS,C,Z,3;&zSelection=DS-089165INDICATORS,OBS_FLAG;DS-089165TIME,2016;DS-089165UNIT,MIO_T;DS-089165AIRPOL,GHG;&rankName1=UNIT_1_2_-1_2&rankName2=AIRPOL_1_2_-1_2&rankName3=INDICATORS_1_2_-1_2&rankName4=TIME_1_0_0_0&rankName5=GEO_1_2_0_0&rankName6=AIREMSECT_1_2_0_1&rStp=&cStp=&rDCh=&cDCh=&rDM=true&cDM=true&footnes=false&empty=false&wai=false&time_mode=NONE&time_most_recent=false&lang=EN&cfo=%23%23%23.%23%23%23%2C%23%23%23"
image:      assets/data/emise-3/srovnani-emisi-sklenikovych-plynu-na-obyvatele
---

## Klíčové souvislosti 

- [Podrobné zobrazení emisí ČR podle sektorů](https://faktaoklimatu.cz/infographics/emise-2/)
<!-- Srovnání emisí států EU viz graf FIXME -->
<!-- Srovnání emisí na obyvatele pro státy EU FIXME--> 

## Co je v grafice zobrazeno? 

- Roční objemy emisí skelínových plynů jsou v různých státech EU různé - nejvíce emisí produkují Německo, Velká Británie a Francie - ale tyto země mají také nejvíce obyvatel. Aby bylo možné čísla srovnávat, uvádíme přepočet v tunách CO2eq na obyvatele na rok. 
- Výběr států pro graf: zobrazení všech států EU by bylo nepřehledné a zásadní rozdíly by nebyly dobe vidět. Vybrali jsme tedy vedle ČR šest dalších států tak, aby byly zastoupeny sousední země i určité extrémy v Evropě, tak aby byl vzorek pokud možno reprezentativní. Z vybraných zemí má ČR nejvyšší emise, což ale odráží i pozici ČR v EU. (Vyššší emise na obyvatele než ČR má jen Estonsko, Irsko a Lucembursko)

## Co znamenají jednotlivé sektory a jaké jsou v nich rozdíly v rámci EU?

- __Rozdíly v energetice:__ Státy, které k výrobě elektřiny a tepla využívají z velké části hnědé uhlí mají emise z energetiky okolo 4-5 tun CO2eq na osobu a rok. Většina státu EU má však jiný energetický mix a průměrné emise z energetiky v celé EU jsou 2,34 tun CO2eq na osobu na rok, 16 států má emise z energetiky ještě nižší.  
- __Rozdíly v dopravě:__ V emisích z dopravy se státy liší výrazně méně, než v energetice. Většina států EU má emise mezi 1,3 - 2,3 tuny CO2 na osobu na rok, Průměrná hodnota v EU je 1,83 tCO2 na osobu na rok. Typicky zhruba dvě třetiny z emisí dopravy pocházení z osobních aut, zbylá třetina z nákladní dopravy a autobusů.  
- __Rozdíly emisích z průmyslových procesů__ souvisí s typem průmyslu dané země. (Emise z průmyslových procesů souvisí s uvolňováním skleníkových plynů jinak než spalováním fosilních paliv, např při výrobě cementu, zpracování železné rudy nebo výrobě chladicích plynů). Průměrná hodnota emisí tohoto sektoru v EU je 0,73 tCO2 na osobu na rok.
- __Rozdíly v emisích ze spalování fosilních paliv v průmyslu__  (typicky když je při výrobě potřeba něco zahřívat - destilace, sušení, tavení apod.) také souvisí s typem průmyslu dané země.
- __Rozdíly v emisích ze spalování v domácnostech a institucích:__ (vaření, ohřev vody, topení) Průměrná hodnota emisí z tohoto sektoru je v EU 1,28 tCO2 na obyvatele na rok, přičemž většina zemí je v rozmezí 0,5-1,5 tun CO2 na osobu na rok. Typicky zhruba dvě třetiny zz techto emisí pocházejí ze spalování v domácnostech. 
- __Rozdíly v Odpadovém hospodářství:__ Emise z odpadového hospodářství produkují především skládky odpadu, ze kterých do atmosféry uniká metan. V zemích EU mají všechny státy emise z odpadového hospodářství mezi 0,1-0,65 tun CO2eq na obyvatele na rok.  
- __Rozdíly v Zemědělství:__ pochází především z chovu hospodářských zvířat (metan) a z obdělávání půdy (průmyslová hnojiva produkují N2O). Téměř všechny státy v EU mají emise ze zemědělství mezi 0,4-1,2 tCO2eq/osobu na rok. Vyjímky jsou Irsko (4,07 tCO2eq), Dánsko (1,85 tCO2eq), Lotyšsko (1,54 tCO2eq) a Litva (1,35 tCO2eq). V případě Irska a Dánska připadají tři čtvrtiny na chov dobytka, naopak v případě Lotyška a Litvy je více než polovina emisí ze zemědělství způsobena průmyslovými hnojivy. 

