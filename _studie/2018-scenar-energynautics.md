---
layout:      infographic
title:       "Energynautics: Scénář transformace elektroenergetiky ČR"
slug:        "2018-scenar-energynautics"
redirect_from: "/2018-scenar-energynautics"
# published:   2020-11-20
weight:      100
tags-scopes: [ cr ]
tags-topics: [ energetika, opatreni ]
caption:     "Energynautics Energynautics Energynautics Energynautics"
data-our:    "https://docs.google.com/spreadsheets/d/16fITQ_Y51CWL1co734tU5hHQUAf298chxxr3q0-lFWI/edit"
data-orig:
  - [ "Původní studie", "https://en.frankbold.org/sites/default/files/publikace/czech_grid_without_coal_by_2030_fin_0.pdf" ]
  - [ "Doplňující analýza citlivosti", "https://frankbold.org/sites/default/files/publikace/sensitivity_analysis_czech_grid_without_coal_by_2030.pdf" ]
---

{% include _texts/energeticke-scenare/jak-cist.md %}

{% include _texts/energeticke-scenare/v-cem-se-shoduji.md %}

<details markdown=1>
<summary>
<h2>Metodické komentáře ke grafice</h2>
</summary>
{% include _texts/energeticke-scenare/rozdeleni-zdroju-2019.md %}

### Rozdělení zdrojů do kategorií: rok 2030

Čísla udávaná přímo ve studii dobře odpovídají naší kategorizaci, takže je přímo přebíráme.

{% include _texts/energeticke-scenare/emise.md %}
</details>

<details markdown=1>
<summary>
<h2>O studii Energynautics</h2>
</summary>

[Energynautics](https://energynautics.com/en/) je německá konzultační společnost, která se specializuje na analýzu elektrických sítí, jejich stabilitu a na integraci obnovitelných zdrojů do energetického mixu. Společnost disponuje vlastním softwarem, který umožňuje modelování a simulace provozu elektrizačních soustav.

Studie, ze které v této vizualizaci vycházíme, byla společnosti Energynautics zadána ke zpracování skupinou pěti českých nevládních organizací: Glopolis, Frank Bold, Hnutí DUHA, Aliance pro energetickou soběstačnost a CEE Bankwatch Network.

Původní studie byla zveřejněna v květnu 2018 pod názvem [_Czech Power Grid without Electricity from Coal by 2030_](Czech Power Grid without Electricity from Coal by 2030) s podtitulem _Possibilities for Integration of Renewable Resources and Transition into a System Based on Decentralized Sources_. K dispozici je i [pětistránkové shrnutí studie](https://frankbold.org/sites/default/files/publikace/infolist-sit_bez_uhli.pdf) v českém jazyce.

V říjnu 2018 byla publikována [doplňující studie](https://frankbold.org/sites/default/files/publikace/sensitivity_analysis_czech_grid_without_coal_by_2030.pdf), která upřesňuje a opravuje některé informace z původní studie. Dále rozšiřuje scénář o čtyři další varianty budoucího vývoje: (1) extrémní zima (tři týdny s průměrnou teplotou pod −15 °C) a s tím související zvýšená poptávka po energii; (2) ukončení provozu Jaderné elektrárny Dukovany do roku 2030; (3) snížení produkce elektřiny v Německu, Francii a Polsku a tudíž omezené možnosti importu z Německa a Polska; (4) rozšíření elektromobility a tepelných čerpadel v ČR.

### Zaměření studie

Studie Energynautics se snaží odpovědět na otázku, zda by si česká elektrizační soustava zachovala stabilitu při úplném vyřazení uhelných zdrojů z výroby elektřiny. Konkrétně počítá do roku 2030 s ukončením provozu všech uhelných elektráren, jež slouží výhradně k výrobě elektřiny. Zároveň předpokládá zachování uhelných zdrojů s kombinovanou výrobou tepla a elektřiny (CHP) a kogeneračních zdrojů v průmyslových provozech.

Použitý model podrobně zachycuje přenosovou soustavu ČR a agregovanou evropskou síť tak, jak je v roce 2030 předpokládají celoevropské plány [TYNDP](https://tyndp.entsoe.eu/tyndp2016/) z roku 2016. Model počítá i s variantou nepříznivého počasí pro výrobu elektřiny z větrných a solárních zdrojů. Hodnoty instalované kapacity OZE v roce 2030 předpokládá na základě expertních odhadů realizovatelného potenciálu.

### Co studie neřeší

Studie Energynautics se nesnaží najít "optimální" rozvoj nebo útlum instalované kapacity jednotlivých typů zdrojů. Předpokládaný instalovaný výkon v roce 2030 vychází z expertních odhadů zástupců [Komory OZE](https://www.komoraoze.cz/) a slouží jako jeden ze vstupů modelu.

Model uvažuje pouze přenosovou soustavu ČR a agregovanou soustavu na evropské úrovni. Nebere tedy v potaz možné problémy na úrovni distribuční soustavy a nutné změny při zapojování jednotlivých zdrojů do sítě.

Studie se taktéž nezabývá výpočtem nutných investic do zdrojů a infrastruktury, ani nevyčísluje úspory v emisích skleníkových plynů z výroby elektřiny.

</details>

<details markdown=1>
<summary>
<h2>Výsledky studie Energynautics</h2>
</summary>

Hlavním závěrem studie je, že předpokládaný rozvoj obnovitelných zdrojů neohrozí stabilitu sítě ani bezpečnost dodávek elektřiny a stávající podoba přenosové sítě není pro takový rozvoj obnovitelných zdrojů energie překážkou.
</details>
