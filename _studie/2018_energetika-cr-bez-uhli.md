---
layout:     study
title:      "Česká energetika bez uhlí"
slug:       2018_energetika-cr-bez-uhli
weight:     3
tags:       [ studie, cr ]
caption:    "Studie zkoumá dopady ukončení provozu českých uhelných elektráren a rozvoje obnovitelných zdrojů k roku 2030."
intro:      "Studie zkoumá dopady ukončení provozu českých uhelných elektráren (které jsou aktuálně jedním z hlavních zdrojů emisí CO2 v ČR) na stabilitu elektrizační soustavy, při současném rozvoji obnovitelných zdrojů. Reaguje tak na častý argument proti transformaci české energetiky, poukazující právě na ohrožení bezpečnosti dodávek elektrické energie."
study-title:        "Czech power grid without electricity from coal by 2030"
study-author:       "Peter-Philipp Schierhorn, M.Sc. et al."
study-institution:  "Energynautics"
study-year:         2018
study-url:          "https://glopolis.org/_publications/jak-muze-ceska-sit-zvladnout-utlum-uhelnych-elektraren-a-nastup-obnovitelnych-zdroju"
study-pdf:          "http://glopolis.org/wp-content/uploads/Czech-Grid-Without-Coal-By-2030_fin.pdf"
summary: |
    * Studie dochází k závěru, že __stabilita sítě není zásadní překážkou pro přechod české energetiky od uhlí k obnovitelným zdrojům.__
    * Bezpečnost dodávek bude při uvažovaném scénáři možné zajistit i pro následující události/varianty dalšího vývoje:
        - Neplánovaný výpadek největšího zdroje v české elektrizační soustavě (blok jaderné elektrárny Temelín).
        - Extrémní počasí (tři zimní týdny v řadě, kdy průměrná teplota dosahuje -15 °C a současně je velmi nízká produkce větrných elektráren).
        - Nárust spotřeby elektřiny v důsledku nástupu tepelných čerpadel a elektromobility.
        - Současné omezení instalovaného výkonu v Polsku, Německu a Francii.


    * Stávající podoba české elektrizační soustavy není překážkou pro přechod na čistější energetiku, díky těmto důvodům:
        - Soustava je dimenzována s vysokým koeficientem bezpečnosti.
        - Obnovitelné zdroje jsou vcelku rovnoměrně rozmístěny po území České republiky. Přenos větrné elektřiny na velké vzdálenosti, jak je známe z Velké Británie nebo Německa, zde nepředstavuje vážný problém.
        - Síť rozvádí elektřinu od několika centrálních zdrojů do poměrně vzdálených míst spotřeby. To je rozdíl ve srovnání s Velkou Británií nebo Německem, kde jsou elektrárny často postaveny v blízkostí míst s vysokou spotřebou.
        - Významný podíl výroby elektřiny z obnovitelných zdrojů pokrývají zdroje na biomasu a bioplyn, které jsou do určité míry dispečersky řiditelné.


---

## Předpoklady a metodologie

* Pro rok 2030 je uvažována čistá spotřeba na úrovni 65 TWh, oproti 60,7 TWh v roce 2017. Česká republika zůstane zemí, která vyváží více elektřiny, než dováží, byť čistý export klesne na 4 TWh oproti 13 TWh v roce 2017.
* V provozu zůstanou pouze uhelné zdroje s kombinovanou výrobou tepla a elektřiny, a kogenerační zdroje v průmyslových podnicích. Budou dokončeny v současné době plánované projekty rozvoje přenosové soustavy.

<div class="table table-striped table-hover" markdown="1">

| Zdroj                | Instalovaný<br/>výkon 2017 | Instalovaný<br/>výkon 2030 | Rozdíl |
| -------------------- |-----------------------:| ----------:| ------:|
| Jaderné elektrárny   | 4290 MWe               | 4290 MWe   |  0&thinsp;%   |
| Zdroje na hnědé uhlí | 8707 MWe               | 1825 MWe   | -79&thinsp;%   |
| Zdroje na černé uhlí | 1496 MWe               | 696 MWe    | -53&thinsp;%   |
| Zdroje na zemní plyn | 1433 MWe               | 2796 MWe   | +95&thinsp;%   |
| Vodní elektrárny     | 1090 MWe               | 1142 MWe   | +5&thinsp;%    |
| Přečerpávací vodní elektrárny | 1130 MWe      | 1175 MWe   | +4&thinsp;%    |
| Větrné elektrárny    | 278 MWe                | 2050 MWe   | +637&thinsp;%  |
| Fotovoltaické elektrárny | 2100 MWe           | 5500 MWe   | +162&thinsp;%  |
| Zdroje na biomasu a bioplyn |  758 MWe        | 1385 MWe   | +83&thinsp;%   |
| Geotermální zdroje   | 0 MWe                  | 50 MWe     | N/A    |

</div>

## Poznámky o zpracovateli

Studii zpracovala německá energetická poradenská společnost [Energynautics](https://energynautics.com/en/), která se dlouhodobě zabývá problematikou stability sítí, integrací obnovitelných zdrojů energie a inovativním návrhům sítí. Společnost disponuje vlastním softwarem, který umožňuje modelování a simulace provozu elektrizačních soustav.

Studii zadaly organizace Glopolis, Frank Bold, CEE Bankwatch Network, Aliance pro energetickou soběstačnost a Hnutí DUHA.

## Další souvislosti

* ...
