---
layout:     study
title:      "Obavy mladých protestujících jsou opodstatněné"
slug:       2019_IMF-mitigacni-opatreni
weight:     1
tags:       [ studie, svet, opatreni ]
caption:    ""
intro:      "Zpráva Mezinárodního měnového fondu vydaná v říjnu 2019 zdůrazňuje zásadní roli fiskálních nástrojů (tedy nástrojů založených na rozpočtových a daňových opatřeních) pro mitigaci klimatické změny."
summary:    |
    V textu článku vědci mimo jiné říkají:
    * _\"Vyzýváme nyní své kolegy ze všech vědních disciplín po celém světě k podpoře mladých lidí žádajících účinnou ochranu klimatu. Prohlašujeme, že jejich obavy jsou opodstatněné a opírají se o dosud nejlepší a nejpřesnější vědecké poznatky. Dosavadní způsoby ochrany klimatu a biosféry jsou naprosto nedostačující.\"_
    * _\"Chápeme jako svou společenskou, morální i akademickou povinnost říci velmi jasně: pouze pokud bude lidstvo jednat rychle a rozhodně, dokážeme globální oteplování omezit a budeme schopni zastavit probíhající masové vymírání živočišných a rostlinných druhů, zachovat podmínky potřebné k produkci potravin a umožnit kvalitní život a prosperitu generace současné i těch budoucích. Právě toho chtějí mladí lidé svými protesty dosáhnout a zasluhují si náš respekt a plnou podporu.\"_
study-title:        "Concerns of young protesters are justified"
study-author:       ""
study-institution:  ""
study-year:         2019
study-doi:          ""
study-url:          "https://www.imf.org/en/Publications/FM/Issues/2019/09/12/fiscal-monitor-october-2019"
study-pdf:          ""
metadata-extra: '<a href="https://science.sciencemag.org/content/sci/suppl/2019/04/10/364.6436.139-b.DC1/aax3807-Hagedorn-SM.pdf" id="study-link-3" class="btn btn-secondary">Příloha s podpisy (PDF)</a>'
---
## 

Jak zabránit klimatické změně



## HLAVNÍ ZÁVĚRY
Uhlíková daň uvalená na producenty fosilních paliv je nejefektivnějším opatřením pro mitigaci klimatické změny, neboť ponechává rozhodování na firmách a domácnostech, aby zvolily nejméně nákladný způsob snížení spotřeby energií a emisí.
Široká politická podpora je nezbytná pro přijetí potřebných opatření. Příjmy z uhlíkové daně mohou být využity na zmírnění dopadů na nízkopříjmové skupiny a nejvíce zasažené regiony, pro investice do čistších technologií nebo na podporu ekonomiky snížením daní z příjmu.
Globální průměrná cena za emise skleníkových plynů je $2 / t CO2, avšak omezení globálního oteplení do 2 °C vyžaduje cenu $75 / t CO2 v roce 2030. Mezinárodní spolupráce zemí je klíčová, například zavedením minimální ceny za emise skleníkových plynů. Pro rozvíjející se země může být stanovena nižší minimální cena nebo mohou obdržet přímou finanční podporu.

## SHRNUTÍ
Globální teplota se do roku 2100 zvýší přibližně o 4 °C v porovnání s předindustriální érou, pokud nebudou přijata efektivní opatření pro mitigaci klimatické změny. Emise skleníkových plynů představují externalitu na národní i globální úrovni. Opatření na národní úrovni narovnají tržní prostředí a poskytnou firmám a domácnostem pobídky k úspoře energií či k přechodu na čistší technologie. Žádná země však nemůže problém klimatických změn vyřešit sama, mezinárodní spolupráce je nezbytná, aby všechny země přijaly potřebná opatření a nepřenášely svůj díl odpovědnosti na ostatní státy.

## Fiskální opatření pro mitigaci
Studie představuje čtyři základní fiskální opatření pro mitigaci klimatických změn a srovnává jejich dopady a efektivitu na základě různých hledisek.

Uhlíková daň - daňové zatížení producentů fosilních paliv podle obsahu celkového obsahu uhlíku.
Systémy pro obchodování s emisními povoleními - firmy mohou emitovat skleníkové plyny, pouze pokud mají povolení v odpovídajícím výši emisí. Celkové množství emisních povolení je stanoveno vládou, firmy s nimi následně volně obchodují.
“Feebates” - produkty a aktivity s nadprůměrnými emisemi jsou zatíženy poplatkem, oproti tomu produkty a aktivity s podprůměrnými emisemi obdrží příspěvek. Opatření je zpravidla příjmově neutrální.
Regulace - například standardy pro emise motorových vozidel a pro účinnost elektrických spotřebičů nebo minimální zastoupení obnovitelných zdrojů v energetice.




* Systemy pro obchodování s emisními povoleními mohou být kombinovány s minimální a maximální cenou povolení, pak je budoucí cena určité míry předvídatelná.

Za základě srovnání posuzovaných kritérií je nejefektivnějším fiskálním opatřením uhlíková daň. Zatížením producentů fosilních paliv lze snadno zahrnout velice širokou škálu aktivit. Jedná se o tržní nástroj, který zahrnuje část externalit zpět do cen a ponechává rozhodování o způsobu snížení emisí na firmách a domácnostech. Pokud je definována budoucí výše uhlíkové daně, jsou ceny předvídatelné a poskytují stabilní prostředí pro firmy. Důsledkem uhlíkové daně může být znatelný nárůst cen energii, proto je vhodné použít část dodatečných příjmů pro zmírnění tohoto dopadu na nízkopříjmové skupiny a nejvíce postižené regiony. Implementace uhlíkové daně je také snadná z administrativního pohledu.

Systémy pro obchodování s emisními povoleními jsou v zásadě srovnatelné s uhlíkovou daní, zejména pokud jsou doplněny o minimální a maximální cenu emisních povolení. Umožňují cílit na konkrétní celkové množství emisí, avšak vyžadují navýšení administrativních kapacit pro implementaci a monitorování obchodního systému.

Regulační přístup a “feebates” jsou v porovnání s cenovými mechanismy přibližně o třetinu méně efektivní, avšak i tato opatření jsou výrazně lepší než žádná nepřijatá opatření.

## Mezinárodní spolupráce
Koordinace na globální úrovni je nutná pro překonání tří překážek:

Jednotlivé země preferují nižší uhlíkovou daň pro zachování konkurenceschopnosti svých firem. Každá jednotlivá země z navýšení vlastní uhlíkové daně má pouze omezený přínos, neboť se jedná o globální jev.
Neexistuje jednotný a transparentní způsob měření mitigačních cílů jednotlivých zemí.
Větší potenciál ke snížení emisí je především ve velkých, rychle se rozvíjejících tržních ekonomikách, zpravidla založených na uhlí. 

Nejefektivnějším opatřením je jednotná minimální výše uhlíkové daně, případně doplněná o dodatečnou finanční či technologickou podporu pro rozvíjející se země.

Společenská přijatelnost mitigačních opatření
Některé skupiny obyvatel a průmyslová odvětví mohou být mitigačními opatřeními zasažené více, proto mohou oponovat přijetí takových opatření. Zkušenost se zaváděním mitigačních opatření poukazuje na několik důležitých opatření pro úspěšnost implementace:

Jasná trajektorie zvyšování uhlikových cen zakotvená v legislativě poskytuje srozumitelné a stabilní prostředí. 
Konzultace se zapojenými skupinami a s veřejností, doplněná o komunikační kampaň založenou na faktech a případně vysvětlující určitá neporozumění či mylná očekávání.
Transparentní a prospěšné využití nových příjmů.
Cílená asistence pro více zasažené domácnosti, skupiny, firmy a regiony.

Příjem z uhlíkové daně v zemích G20 v roce 2030 je odhadovaný na 1,5 % HDP. Ačkoli je možné tyto prostředky rozdělit zpět rovnoměrně mezi občany jako jednorázovou dividendu, jiná využití mohou dosáhnout vyšší ekonomické efektivity, a tak vést k nižším cenám mitigačních opatření. Například použití jedné čtvrtiny prostředků na podporu nízkopříjmových skupin a zbylou část využít ke snížení příjmových daní na podporu ekonomiky by vedlo k odhadovaným nákladům mitigace $20 / t CO2, oproti odhadovaným nákladům $75 při rozdělení příjmů v podobě univerzální dividendy (za předpokládané uhlíkové dani $50 / t CO2).

Podpora investic do čistých technologií
Investice do nízkouhlíkových technologií mohou být i při uhlíkové dani stále nízké kvůli tržním selháním a frikcím. Vlády zde mají prostor pro navýšení investic do výzkumu a vývoje a pro podporu rozšíření nových technologií, které mohou mít široký společenský přínos.
Závěr
Zpráva poukazuje na zásadní roli, kterou při prevenci klimatických změn hrají fiskální nástroje a ministři financí jednotlivých zemí. Vhodným nastavením daní a dalšími rozpočtovými opatřeními lze vytvořit mitigační strategii, která bude ekonomicky efektivní a společensky a politicky přijatelná. Je nezbytný koncepční přístup, plánování v dlouhodobém horizontu a brát v úvahu dopad strategie na různé skupiny. Zkušenosti se zavaděním opatření v jiných zemích nabízí mnoho inspirace a příkladů dobré praxe.


## POZNÁMKY O ZPRACOVATELI
Mezinárodní měnový fond je mezinárodní organizace, která si klade za cíl globální měnovou spolupráci, zajištování finanční stability, podporu mezinárodního obchodu a udržitelný ekonomický růst. Autorský tým z Mezinárodního měnového fondu studii při přípravě také konzultoval s dalšími výzkumníky ze Světové banky, z různých univerzit a dalších institucí.


