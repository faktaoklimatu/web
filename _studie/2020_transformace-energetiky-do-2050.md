---
layout:     study
title:      "Energetická transformace do 2050"
slug:       2020_transformace-energetiky-do-2050
weight:     60
tags-scopes: [ svet ]
tags-topics: [ energetika ]
caption:    "Zpráva srovnává možné scénáře vývoje energetiky a ukazuje náklady a dopady transformačního scénáře."
intro:      "Zpráva Mezinárodní agentury pro obnovitelnou energii vydaná v dubnu 2020 je shrnutím předchozích zpráv agentury a dílčích studií. Podrobně zkoumá možný scénář transformace energetiky do roku 2050 a srovnává jej s jinými scénáři budoucího vývoje a vyčísluje očekávané náklady a dopady scénářů na HDP, zaměstnanost a další socioekonomické ukazatele na úrovni světových regionů. 

Zpráva se zabývá celým sektorem energetiky, který vedle výroby elektřiny zahrnuje také dopravu, topení a další spalování fosilních paliv při průmyslové výrobě. 
"
summary:    |
    * Současné cíle a závazky snižování emisí CO<sub>2</sub> povedou k zastavení růstu ročních emisí na hodnotě okolo 33 Gt/rok. Pro naplnění Pařížské dohohy a zastavení nárůstu světové teploty okolo 2°C je potřeba světové emise do roku 2050 snížit na 10 Gt/rok. Takového snížení emisí dosahuje *Transformační scénář*, který je založený na elektrifikaci, obnovitelný zdrojích energie, zvyšování flexibility sítě a využití elektřiny k výrobě vodíku.
    * Celkové investice nutné k naplnění současných závazků zpráva odhaduje na 95 biliónů USD. Oproti tomu investice do Transformačního scénáře zpráva odhaduje na 110 biliónů USD a celkové investice nutné k úplné dekarbonizaci energetiky do roku 2050 na 130 biliónů USD. Socio-ekonomické modelování ukazuje, že transformační scénář povede k vyššímů světovému HDP a vyšší zaměstnanosti.   
    * Ze světových regionů bude z dodatečných investic do transformace energetiky profitovat nejvíce Evropská unie, následována Severní Amerikou. Na region EU připadne 5 ze 6 nově vzniklých pracovních míst a více jak 50% očekávavého nárůstu HDP. Podrobné výstupy k jednotlivým světovým regionům jsou obsaženy v dodatku. 

study-title:        "Global Renewables Outlook: Energy transformation 2050"
study-author:       "Renewable Energy Roadmap and Policy teams"
study-institution:  "International Renewable Energy Agency (IRENA)"
study-year:         2020
study-isbn:         "978-92-9260-238-3"
study-url:          "https://www.irena.org/publications/2020/Apr/Global-Renewables-Outlook-2020"
study-pdf:          "https://www.irena.org/-/media/Files/IRENA/Agency/Publication/2020/Apr/IRENA_Global_Renewables_Outlook_2020.pdf"

---
## Kontext zprávy - klíčové souvislosti

* *Pro zastavení globálního oteplování okolo 1,5°C musí globální emise CO<sub>2</sub> klesnout do roku 2030 na polovinu a musí být nulové okolo roku 2050. Pro zastavení oteplování na či blízko 2°C musí do roku 2030 emise klesnout o 25 % a být nulové kolem roku 2070 ([IPCC SR15](https://www.ipcc.ch/sr15/chapter/chapter-2/)). Oteplení v ČR je přitom zhruba dvojnásobek světového, tedy světové oteplení o 2°C odpovídá oteplení o 4°C v ČR.*

## Shrnutí

### Srovnávané scénáře

* **Základní scénář** (*Baseline Energy Scenario, BES*) reflektuje energetické politiky a závazky jednotlivých zemí z roku 2015 a předpokládá další zvyšování světových emisí CO<sub>2</sub>. Protože jde o cíle a závazky v budoucnosti, nebyly zatím implementována všechna opatření a je teoreticky možné, že vývoj světových emisí bude vyšší než předpokládá tento scénář.

* **Plánovaný scénář** (*Planned Energy Scenario, PES*) slouží jako hlavní referenční scénář a reflektuje stav závazků zemí z roku 2019. Kdyby země svoje závazky naplnily, povede k stabilizaci ročních emisí na 33 Gt CO<sub>2</sub>/rok, ale také k růstu světové teploty oproti pre-industriálním hodnotám o více  než 2,5°C do konce století.

* **Transformašní scénář** (*Transforming Energy Scenario, TES*) popisuje ambiciózní, ale realistickou transformaci energetiky založevou z velké části na obnovitelných zdrojích energie. Tento scénář je v souladu s cíli Pařížské dohody zastavit globální oteplování pod hodnotou +2°C.

* **Úplná dekarbonizace** (*Deep Decarbonization Perspective, DDP*) popisuje možnosti dosažení nulových emisí CO<sub>2</sub> do roku 2050. 

* Podrobné výstupy k jednotlivým světovým regionům jsou obsaženy v dodatku Regional Factsheets(https://www.irena.org/-/media/Files/IRENA/Agency/Publication/2020/Apr/IRENA_GRO_Regional_Factsheets.pdf). 




### Scénář TES staví na pěti pilířích:

  * **Elektrifikace založená na obnovitelných zdrojích.** Přímé spalování fosilních paliv (doprava, topení, průmyslová výrobě apod.) je v rámci scénáře nahrazovano využíváním elektřiny (tedy velký rozvoj elektromobilů, tepelných čerpadel adpo.). V důsledku to znamená zvýšenou poptávku po elektřině, kterou bude nutné naplnit výrobou z obnovitelných zdrojů energie.  
  * **Zvýšení flexibility sítě.** Energetický systém budoucnosti bude decentralizovaný a velká část výroby elektřiny bude pocházet ze zdrojů, jejichž výkon je proměnlivý. Bude tedy nutné zlepšit krátkodobé a dlouhodobé skladování elektřiny. (Baterie, přečerpávací elektrárny, "Power-to-gas")
  * **Využití obnovitelných zdrojů energie.** Podíl OZE na finálním využití energie by se měl zvýšit ze současných 10 % (rok 2018) na 66 % v roce 2050. Scář počítá s navýšením výrobních kapacit nejen fotovoltaiky a větrných elektráren, ale také vodních, solárních tepelných elektráren a biopaliv. 
  * **Zelený vodík.** Využívání vodíku jako paliva je další důelžitou cestou k nahrazení fosilních paliv. Tzv. "modrý" vodík je vyráběný elektrolýzou s využitím elektřiny z fosilních zdrojů, zatímco tzv. "zelený" vodík je vyráběný z elektřiny z obnovitelných zdrojů. Scénář počítá s velkým využitím zeleného vodíku.   
  * **Inovace.** Lodní doprava, letecká doprava a těžký průmysl nemohou využívat elektřinu jako zdroj energie. Cestu ke snížení uhlíkové stopy těchto odvětví bude potřeba hledat využitím nových paliv a nových materiálů.  

Scénář TES předpokládá také zvyšování energetické efektivity, které se prolíná výše zmíněnými pilíři.  




## Poznámky o metodice

* Jedná se o shrnující (meta)studii, která vychází z předchozích IRENA studií a shrnuje tak výsledky více jak deseti let práce agentury. Například vyčíslení socio-ekonomických dopadů vychází ze zprávy Measuring the Economics (2016), která pracuje s nástroji popsanými v publikaci The Socio-economic Benefits of Solar and Wind Energy (2014).

* Základem pro socio-ekonomické vyhodnocení zpracovávaných scénářů je makro-ekonomický model E3ME Univerzity v Cambridge. Studie využívá řady dalších dílčích modelů (pro hodnocení dopadů opatření, pro odhad investic apod.), jejichž metodologie je detailně popsána v předchozích studiích IRENA a odkazovaných článcích.

* Studie pracuje se čtyřmi scénáři vývoje (BES, PES, TES, DDP), které popisují stupnující se úsilí v omezení emisí - blíže jsou popsány ve shrnutí. Důsledky těchto scénářů studie kvantifikuje pomocí souhrnného ukazatele blahobytu (welfare). Tento ukazatel je tvořen zaměstnaností, vybranými složkami HDP (spotřeba, investice a vládní výdaje na školství), zdravím populace, emisemi a materiální náročností ekonomiky (podrobněji o struktuře ukazatele blahobytu viz [Infobox 2.3 (str. 112)](https://www.irena.org/-/media/Files/IRENA/Agency/Publication/2020/Apr/IRENA_Global_Renewables_Outlook_2020.pdf#page=112)).

* Porovnání se scénáři budoucnosti od jiných zpracovatelů (IEA, IPCC, Shell, McKinsey a další ) ve studii diskutuje podrobněji [Infobox 1.8 (str. 88)](https://www.irena.org/-/media/Files/IRENA/Agency/Publication/2020/Apr/IRENA_Global_Renewables_Outlook_2020.pdf#page=88)

## Poznámky o zpracovateli

[IRENA](https://www.irena.org/) (International Renewable Energy Agency, v překladu Mezinárodní agentura pro obnovitelnou energii) je mezinárodní mezivládní organizací podporující spolupráci, předávání zkušeností, adaptaci a především využívání obnovitelné energie. Agentura byla založena v roce 2009, aktuálně má sídlo ve Spojených Arabských Emirátech a její členská základna čítá 161 zemí včetně ČR.

